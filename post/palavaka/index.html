<!doctype html><html lang=en><head><meta charset=utf-8><meta name=viewport content="width=device-width,initial-scale=1"><meta name=generator content="Hugo 0.122.0"><title>പലവക | Treppenwitze</title>
<meta name=description content="Thoughts, rants and notes"><link rel=apple-touch-icon sizes=180x180 href=https://ibnishak.github.io/blog/apple-touch-icon.png><link rel=icon type=image/png sizes=32x32 href=https://ibnishak.github.io/blog/favicon-32x32.png><link rel=icon href=https://ibnishak.github.io/blog/favicon.ico><link rel=manifest href=https://ibnishak.github.io/blog/site.webmanifest><link rel=stylesheet href=https://ibnishak.github.io/blog/css/index.css><link rel=preconnect href=https://fonts.googleapis.com><link rel=preconnect href=https://fonts.gstatic.com crossorigin><link href="https://fonts.googleapis.com/css2?family=Noto+Sans+Malayalam&display=swap" rel=stylesheet><link rel=canonical href=https://ibnishak.github.io/blog/post/palavaka/><link rel=alternate type=application/rss+xml href title=Treppenwitze></head><body class=poem-malayalam><header class=menus><nav><a href=/blog/>Home</a>
<a href=/blog/about/>About</a>
<a href="https://nilavara.surge.sh/?stackedNotes=000">Digital Garden</a></nav><nav class=fontawesome><a href=https://github.com/ibnishak target=_blank>GitHub
</a><a href=https://ibnishak.github.io/blog/index.xml target=_blank>RSS</a></nav><div class="hidden description">Thoughts, rants and notes</div></header><article id=article><header><div class=cat-into><span class=header-item>&nbsp;&nbsp;| &nbsp;&nbsp; Tags:
<a href=/tags/malayalam>malayalam</a>
&nbsp;</span></div><h1 style=text-align:center>പലവക</h1><div class=post-meta><time datetime=2021-03-12T21:36:19+05:30>March 12, 2021</time> &nbsp; &nbsp;|
&nbsp; &nbsp; Reading Time:
1 min
22 s
&nbsp;</div></header><p>തമ്മിൽ കണ്ടില്ലെങ്കിലും,<br>ഈ വഴിയിലെവിടെയെങ്കിലും നമ്മൾ ഇരുവരും<br>നടക്കുന്നുണ്ടെന്ന് അറിയുന്നതുതന്നെ ഒരു ആശ്വാസമാണ് !!!<br>(ആനന്ദ് )</p><p>ഭൂമിക്കടിയില്‍ വേരുകള്‍ കൊണ്ട്<br>കെട്ടിപ്പിടിക്കുന്നു<br>ഇലകള്‍ തമ്മില്‍ തൊടുമെന്ന് പേടിച്ച്<br>നാം അകറ്റി നട്ട മരങ്ങള്‍<br>(വീരാന്‍കുട്ടി)</p><p>നീല ലിറ്റ്മസിനപ്പുറം കത്തുന്ന<br>തീ നാളമാരുടെ മനസ്സാണ്<br>ഉര്‍വ്വരമായ മണ്ണില്‍ വിതയ്ക്കുന്ന<br>കണ്ണുകളെല്ലാമാരുടേതാണ്.?<br>(അയ്യപ്പന്‍)</p><p>ഒന്നും  പറഞ്ഞില്ലിതേവരെ  നീ<br>ഇതാ നമ്മെ കടന്നുപോകുന്നു<br>മഴകളും മഞ്ഞും  വെയിലും<br>വിഷാദവര്‍ഷങ്ങളും <br>ഒന്നും  പറഞ്ഞില്ലിതേവരെ  നീ<br>ഇതാ  എന്‍റെ  കണ്ണടയാറായ്<br>നിലാവസ്തമിക്കാറായ്<br>(ബാലചന്ദ്രന്‍ ചുള്ളിക്കാട്)</p><p>ഒരു വിലപ്പെട്ട ജന്മം മുഴുവനും<br>വെറുമൊരു വാക്കിനക്കരെയിക്കരെ<br>കടവു തോണി കിട്ടാതെ നില്‍ക്കുന്നവര്‍<br>(ബാലചന്ദ്രന്‍ ചുള്ളിക്കാട്)</p><p>ആകാശമെല്ലാം നരക്കുന്നതിന്‍ മുന്‍പ്<br>ജീവനില്‍ നിന്നും ഇല കൊഴിയും മുന്‍പ്‌<br>പോകൂ; മരണം തണുത്ത ചുണ്ടാലെന്റെ<br>പ്രാണനെച്ചുംബിച്ചെടുക്കുന്നതിന്‍ മുന്‍പ്‌<br>ഹേമന്തമെത്തി മനസ്സില്‍ ശവക്കച്ച<br>മൂടുന്നതിന്‍ മുന്‍പ്,<br>അന്ധ സഞ്ചാരി തന്‍ ഗാനം നിലക്കുന്നതിന്‍ മുന്‍പ്‌<br>സമുദ്രം ഒരായിരം നാവിനാല്‍<br>ദൂരാല്‍ വിളിക്കുന്നു നിന്നെ<br>(ബാലചന്ദ്രന്‍ ചുള്ളിക്കാട്)</p><p>ചില നിമിഷത്തിലേകാകിയാം പ്രാണന്‍<br>അലയുമാര്‍ത്തനായ് ഭൂതായനങ്ങളില്‍<br>ഇരുളിലപ്പോഴുദിക്കുന്നു നിന്‍ മുഖം<br>കരുണമാം ജനനാന്തര സാന്ത്വനം.<br>നിറമിഴിനീരില്‍ മുങ്ങും തുളസിതന്‍<br>കതിരുപോലുടന്‍ ശുദ്ധനാകുന്നു ഞാന്‍<br>അരുതു ചൊല്ലുവാന്‍ നന്ദി; കരച്ചിലിന്‍<br>അഴിമുഖം നമ്മള്‍ കാണാതിരിക്കുക<br>സമയമാകുന്നു പോകുവാന്‍ രാത്രിതന്‍<br>നിഴലുകള്‍ നമ്മള്‍ പണ്ടേ പിരിഞ്ഞവര്‍.<br>(ബാലചന്ദ്രന്‍ ചുള്ളിക്കാട്)</p><p>വിത്തുകൾ<br>പോട്ടിമുളയ്ക്കേണ്ട മണ്ണിലെ<br>കലപ്പക്കീറിൽ<br>കണ്ണുനീർ വറ്റുന്നു<br>വേഴാമ്പലിനൊരുതുള്ളി<br>വെള്ളവും കിട്ടിയില്ല<br>മഴകൊണ്ട്‌ നനയുന്ന<br>മണ്‍ഭിത്തികളിടിയുന്നു.<br>(ചിത്തരോഗാശുപത്രിയിലെ ദിനങ്ങൾ - എ.അയ്യപ്പൻ)</p><p>ഹൃദിസ്തമാം കാലൊച്ച കാതോര്‍ത്തു കൊണ്ട്<br>ഏകാന്തതയിലേക്ക് ലോകത്തെ വിവര്‍ത്തനം ചെയ്തു കൊണ്ട്<br>ഇലയും അത്താഴവും നേര്‍ത്ത കണ്‍വിളക്കുമായ്‌<br>അകലെ കുടുംബിനി കാത്തിരിക്കയാണ് എന്നെ.<br>(ഗസല്‍ - ബാലചന്ദ്രന്‍ ചുള്ളിക്കാട്)</p><p>കണ്‍ വിളക്കുമായി നീ കാത്തിരിക്കുമെങ്കില്‍<br>നിന്നിലേയ്ക്ക് എത്തുവാന്‍ എനിയ്കെന്തിനീ മണ്‍ചിരാത്<br>(അയ്യപ്പന്‍)</p><p>ക്ഷമ പറയുവാന്‍ വീര്‍പ്പുമുട്ടും<br>പരസ്പര സമുദ്രങ്ങള്‍ നെഞ്ചിലടക്കി നാം<br>ഒരു ശരത്കാല സായന്തനത്തിന്റെ<br>കരയില്‍ നിന്നും പിരിഞ്ഞ് പോകുമ്പോഴും<br>വെയില്‍ പുരണ്ടതാം നിന്‍ വിരല്‍കൂമ്പിന്റെ മൃദുല കമ്പന-<br>മെന്‍ കൈഞരമ്പുകള്‍ക്ക്അറിയുവാന്‍ കഴിഞ്ഞിട്ടില്ല<br>(രചന - ?)</p><p>മണലില്‍ ഞാനെന്‍ മുരടന്‍ വിരലുകൊണ്ടെഴുതി വായിച്ച<br>നിന്റെ നാമാക്ഷരം കടലെടുത്തതും കണ്ണീരഴിഞ്ഞതും<br>(രചന - ?)</p><p>ഒരു പക്ഷെ ഒരു കരയണവോളം<br>അതെല്ലെങ്കില്‍ കൈകള്‍ തളര്‍ന്ന് താവോളം<br>തുഴയുക പെണ്ണേ തുഴയുക<br>കാലപരിണതിയോളം തുഴയുകയില്ല നാം<br>(രചന - ?)</p><p>ഒരു നാളും നോക്കാതെ മാറ്റി വച്ച<br>പ്രണയത്തിന്‍ പുസ്തകം നീ തുറക്കും<br>അതിലന്നു നീയെന്റെ പേര് കാണും<br>അതിലെന്റെ ജീവന്റെ നേര് കാണും..<br>പരകൊടിയെത്തിയെന്‍ യക്ഷ ജന്മം<br>പരമാണു ഭേദിക്കുമാ നിമിഷം.<br>ഉദിതാന്തര ബാഷ്പ പൌര്‍ണമിയില്‍<br>പരിദീപ്തമാകുംനിന്‍ അന്ത രംഗം<br>ക്ഷണികെ ജഗല്‍ സ്വപ്ന മുക്തയാം നിന്‍<br>ഗതിയിലെന്‍ താരം തിളച്ചൊലിക്കും..<br>(രചന - ?)</p><p>പറയുവാനുണ്ട്, പൊന്‍ചെമ്പകം പൂത്ത<br>കരളു പണ്ടേ കരിഞ്ഞുപോയെങ്കിലും<br>കറ പിടിച്ചോരെന്‍ ചുണ്ടില്‍തുളുമ്പുവാന്‍<br>കവിത പോലും വരണ്ടു പോയെങ്കിലും<br>ചിറകു നീര്‍ത്തുവാനാവാതെ തൊണ്ടയില്‍<br>നിറയുകയാണോരേകാന്ത രോദനം<br>സ്മരണതന്‍ ദൂരസാഗരം തേടിയെന്‍<br>ഹൃദയരേഖകള്‍ നീളുന്നു പിന്നെയും!<br>(ബാലചന്ദ്രന്‍ ചുള്ളിക്കാട്)</p><footer><hr></footer><div class=releated-post><h3>Related Posts</h3><a href=/blog/post/ente-savappetti/>എന്റെ ശവപ്പെട്ടി ചുമക്കുന്നവരോട് - അയ്യ‌പ്പ‌ന്‍</a><br><a href=/blog/post/sathrathile/>സത്രത്തിലെ അവസാന രാത്രി - ശാന്തി ജയറാം</a><br><a href=/blog/post/chitha/>ചിത - കടമ്മനിട്ട രാമകൃ‌ഷ്ണന്‍</a><br><a href=/blog/post/balasapangal/>ബാലശാപങ്ങള്‍- മധുസൂദനന്‍ നായര്‍</a><br><a href=/blog/post/kaadevide/>കാടെവിടെ മക്കളേ - അയ്യപ്പപ്പണിക്കര്‍</a><br></div><div class=comments></div></article></body><div class=foot>&copy; 2019 - 2024 &#183;
<a href=/ target=_blank>Home</a> · Theme <a href=https://github.com/RainerChiang/simpleness target=_blank>Simpleness</a> Powered by <a href=https://gohugo.io/ target=_blank>Hugo</a> &#183;
<a href=# aria-label="Go to Top"><svg xmlns="http://www.w3.org/2000/svg" width="16" height="16" fill="currentcolor" class="bi bi-chevron-up" viewBox="0 0 16 16"><path fill-rule="evenodd" d="M7.646 4.646a.5.5.0 01.708.0l6 6a.5.5.0 01-.708.708L8 5.707l-5.646 5.647a.5.5.0 01-.708-.708l6-6z"/></svg></a></div></html>