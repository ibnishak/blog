<!doctype html><html lang=en><head><meta charset=utf-8><meta name=viewport content="width=device-width,initial-scale=1"><meta name=generator content="Hugo 0.125.7"><title>ചോര തുടിക്കും ചെറുകയ്യുകളേ - വൈലോപ്പിള്ളി | Treppenwitze</title>
<meta name=description content="Thoughts, rants and notes"><link rel=apple-touch-icon sizes=180x180 href=https://ibnishak.github.io/blog/apple-touch-icon.png><link rel=icon type=image/png sizes=32x32 href=https://ibnishak.github.io/blog/favicon-32x32.png><link rel=icon href=https://ibnishak.github.io/blog/favicon.ico><link rel=manifest href=https://ibnishak.github.io/blog/site.webmanifest><link rel=stylesheet href=https://ibnishak.github.io/blog/css/index.css><link rel=preconnect href=https://fonts.googleapis.com><link rel=preconnect href=https://fonts.gstatic.com crossorigin><link href="https://fonts.googleapis.com/css2?family=Noto+Sans+Malayalam&display=swap" rel=stylesheet><link rel=canonical href=https://ibnishak.github.io/blog/post/chora-thudikkum/><link rel=alternate type=application/rss+xml href title=Treppenwitze></head><body class=poem-malayalam><header class=menus><nav><a href=/blog/>Home</a>
<a href=/blog/about/>About</a>
<a href=https://ibnishak.github.io/digital-garden/>Digital Garden</a></nav><nav class=fontawesome><a href=https://github.com/ibnishak target=_blank>GitHub
</a><a href=https://ibnishak.github.io/blog/index.xml target=_blank>RSS</a></nav><div class="hidden description">Thoughts, rants and notes</div></header><article id=article><header><div class=cat-into><span class=header-item>Category:
<a href=/categories/poem-malayalam>poem-malayalam</a>
&nbsp;
</span><span class=header-item>&nbsp;&nbsp;| &nbsp;&nbsp; Tags:
<a href=/tags/malayalam>malayalam</a>
&nbsp;</span></div><h1 style=text-align:center>ചോര തുടിക്കും ചെറുകയ്യുകളേ - വൈലോപ്പിള്ളി</h1><div class=post-meta><time datetime=2021-08-23T15:52:56+05:30>August 23, 2021</time> &nbsp; &nbsp;|
&nbsp; &nbsp; Reading Time:
46 s
&nbsp;</div></header>ചോര തുടിക്കും ചെറുകയ്യുകളേ പേറുക വന്നീ പന്തങ്ങൾ<br>ഏറിയ തലമുറയേന്തിയ പാരിൻ വാരൊളി മംഗള കന്ദങ്ങൾ<br>പണ്ടു പിതാമഹർ കാട്ടിൻ നടുവിൽ ചിന്തകളുരസിടുമക്കാലം<br>വന്നു പിറന്നിതു ചെന്നിണമോലും വാളു കണക്കൊരു തീനാളം<br>സഞ്ചിതമാകുമിരുട്ടുകളെല്ലാം സംഭ്രമമാർന്നോരന്നേരം<br>മാനവർ കണ്ടാരഗ്നിസ്മിതമതിൽ മന്നിലെ വിണ്ണിൻ വാഗ്ദാനം<br>ആയിരമായിരമാത്തീ ചുംബിച്ചാളി വിടർന്നൊരു പന്തങ്ങൾ<br>പാണിയിലേന്തി പാടിപ്പാടിപ്പാരിലെ യുവജന വൃന്ദങ്ങൾ<br>കാലപ്പെരുവഴിയൂടെ പോന്നിതു കാണെക്കാണെ കമനീയം<br>കാടും പടലും വെണ്ണീറാക്കി കനകക്കതിരിനു വളമേകി<br>കഠിന മിരുമ്പു കുഴമ്പാക്കിപ്പല കരുനിര വാർത്തു പണിക്കേകി<br>അറിവിൻ തിരികൾ കൊളുത്തിക്കലകൾക്കാവേശത്തിൻ ചൂടേകി<br>മാലോടിഴയും മർത്ത്യാത്മാവിനു മേലോട്ടുയരാൻ ചിറകുതകി<br>പാരിൽ മനുഷ്യ പുരോഗമനക്കൊടി പാറിച്ചവയീ പന്തങ്ങൾ<br>മെത്തിടു മിരുളിലിതിലെത്ര ചമച്ചു പുത്തൻ പുലരിച്ചന്തങ്ങൾ<br>ധൃഷ്ടത കൂടുമധർമ്മ ശതത്തിൻ പട്ടട തീർത്തു പന്തങ്ങൾ<br>പാവനമംഗളഭാവി പഥത്തിൽ പട്ടു വിരിച്ചു പന്തങ്ങൾ<br>മർത്ത്യ ചരിത്രം മിന്നലിലെഴുതീയിത്തുടു നാരാചന്തങ്ങൾ<br>പോയ്മറവാർന്നവർ ഞങ്ങൾക്കേകി കൈമുതലായീപ്പന്തങ്ങൾ<br>ഹൃദയനിണത്താൽ തൈലം നൽകി പ്രാണമരുത്താൽ തെളിവേകി<br>മാനികൾ ഞങ്ങളെടുത്തു നടന്നു വാനിനെ മുകരും പന്തങ്ങൾ<br>ഉച്ചലമാക്കീയൂഴിയെ, ഞങ്ങടെയുജ്ജ്വല ഹൃദയസ്പന്ദങ്ങൾ<br>അടിമച്ചങ്ങല നീറ്റിയുടപ്പാൻ അഭിനവ ലോകം നിർമ്മിപ്പാൻ<br>ആശയ്ക്കൊത്തു തുണച്ചു ഞങ്ങളെ ആളിക്കത്തും പന്തങ്ങൾ<br>കൂരിരുളിൻ വിരിമാറു പിളർത്തീച്ചോരകുടിയ്ക്കും ദന്തങ്ങൾ<br>വാങ്ങുകയായി ഞങ്ങൾ, കരുത്തൊടു വാങ്ങുക വന്നീപ്പന്തങ്ങൾ<br>എരിയും ചൂട്ടുകളേന്തിത്താരകൾ വരിയായ്‌ മുകളിൽ പോകുമ്പോൾ<br>ചോര തുടിയ്ക്കും ചെറുകയ്യുകളേ പേറുക വന്നീപ്പന്തങ്ങൾ<br>എണ്ണീടാത്തൊരു പുരുഷായുസ്സുകൾ വെണ്ണീറാകാം പുകയാകാം<br>പൊലിമയൊടെന്നും പൊങ്ങുക പുത്തൻ തലമുറയേന്തും പന്തങ്ങൾ<br>കത്തിന വിരലാൽ ചൂണ്ടുന്നുണ്ടവ മർത്ത്യ പുരോഗതി മാർഗ്ഗങ്ങൾ<br>ഗൂഢതടത്തിൽ മൃഗീയത മരുവും കാടുകളുണ്ടവ, കരിയട്ടെ<br>വാരുറ്റോരു നവീനയുഗത്തിൻ വാകത്തോപ്പുകൾ വിരിയട്ടെ<br>അസ്മദനശ്വര പൈതൃകമാമീയഗ്നി വീടർത്തും സ്ക്കന്ദങ്ങൾ<br>ആകെയുടച്ചീടട്ടേ മന്നിലെ നാകപുരത്തിൻ ബന്ധങ്ങൾ<br>ചോര തുടിയ്ക്കും ചെറുകയ്യുകളേ പേറുക വന്നീപ്പന്തങ്ങൾ<footer><hr></footer><div class=releated-post><h3>Related Posts</h3><a href=/blog/post/mazha-kollaruth/>മഴ കൊള്ളരുതെന്നു വച്ചു മാത്രമല്ല - ഒലാവ് എഛ് ഹോഗ്</a><br><a href=/blog/post/veedu/>വീട് - ഒ എൻ വി</a><br><a href=/blog/post/kaaka-kulichal/>കാക്ക കുളിച്ചാൽ കൊക്കാകുമോ - സച്ചിദാനന്ദൻ</a><br><a href=/blog/post/orkkuka/>ഓര്‍ക്കുക - ബാലചന്ദ്രന്‍ ചുള്ളിക്കാട്</a><br><a href=/blog/post/manoharam-mahavanam/>മനോഹരം മഹാവനം - കടമ്മനിട്ട</a><br></div><div class=comments></div></article></body><div class=foot>&copy; 2019 - 2024 &#183;
<a href=/ target=_blank>Home</a> · Theme <a href=https://github.com/RainerChiang/simpleness target=_blank>Simpleness</a> Powered by <a href=https://gohugo.io/ target=_blank>Hugo</a> &#183;
<a href=# aria-label="Go to Top"><svg xmlns="http://www.w3.org/2000/svg" width="16" height="16" fill="currentcolor" class="bi bi-chevron-up" viewBox="0 0 16 16"><path fill-rule="evenodd" d="M7.646 4.646a.5.5.0 01.708.0l6 6a.5.5.0 01-.708.708L8 5.707l-5.646 5.647a.5.5.0 01-.708-.708l6-6z"/></svg></a></div></html>