<!doctype html><html lang=en><head><meta charset=utf-8><meta name=viewport content="width=device-width,initial-scale=1"><meta name=generator content="Hugo 0.125.7"><title>വാഴക്കുല -ചങ്ങമ്പുഴ | Treppenwitze</title>
<meta name=description content="Thoughts, rants and notes"><link rel=apple-touch-icon sizes=180x180 href=https://ibnishak.github.io/blog/apple-touch-icon.png><link rel=icon type=image/png sizes=32x32 href=https://ibnishak.github.io/blog/favicon-32x32.png><link rel=icon href=https://ibnishak.github.io/blog/favicon.ico><link rel=manifest href=https://ibnishak.github.io/blog/site.webmanifest><link rel=stylesheet href=https://ibnishak.github.io/blog/css/index.css><link rel=preconnect href=https://fonts.googleapis.com><link rel=preconnect href=https://fonts.gstatic.com crossorigin><link href="https://fonts.googleapis.com/css2?family=Noto+Sans+Malayalam&display=swap" rel=stylesheet><link rel=canonical href=https://ibnishak.github.io/blog/post/vazhakkula/><link rel=alternate type=application/rss+xml href title=Treppenwitze></head><body class=poem-malayalam><header class=menus><nav><a href=/blog/>Home</a>
<a href=/blog/about/>About</a>
<a href="https://nilavara.surge.sh/?stackedNotes=000">Digital Garden</a></nav><nav class=fontawesome><a href=https://github.com/ibnishak target=_blank>GitHub
</a><a href=https://ibnishak.github.io/blog/index.xml target=_blank>RSS</a></nav><div class="hidden description">Thoughts, rants and notes</div></header><article id=article><header><div class=cat-into><span class=header-item>Category:
<a href=/categories/poem-malayalam>poem-malayalam</a>
&nbsp;
</span><span class=header-item>&nbsp;&nbsp;| &nbsp;&nbsp; Tags:
<a href=/tags/malayalam>malayalam</a>
&nbsp;</span></div><h1 style=text-align:center>വാഴക്കുല -ചങ്ങമ്പുഴ</h1><div class=post-meta><time datetime=2021-11-02T20:53:32+05:30>November 02, 2021</time> &nbsp; &nbsp;|
&nbsp; &nbsp; Reading Time:
2 min
19 s
&nbsp;</div></header><p>മലയാപ്പുലയനാ മാടത്തിന്‍മുറ്റത്തു<br>മഴ വന്ന നാളൊരു വാഴ നട്ടു.<br>മനതാരിലാശകള്‍പോലതിലോരോരോ<br>മരതകക്കൂമ്പു പൊടിച്ചുവന്നു.<br>അരുമാക്കിടാങ്ങളിലോന്നായതിനേയു-<br>മഴകിപ്പുലക്കള്ളിയോമനിച്ചു.</p><p>മഴയെല്ലാം പോയപ്പോള്‍, മാനം തെളിഞ്ഞപ്പോള്‍<br>മലയന്‍റെ മാടത്ത പാട്ടുപാടി.<br>മരമെല്ലാം പൂത്തപ്പോള്‍, കുളിര്‍കാറ്റു വന്നപ്പോള്‍<br>മലയന്‍റെ മാടവും പൂക്കള്‍ ചൂടി.<br>വയലില്‍ വിരിപ്പൂ വിതയ്ക്കേണ്ട കാലമായ്‌<br>വളരെ പ്പണിപ്പാടു വന്നു കൂടി.<br>ഉഴുകുവാന്‍ രാവിലെ പോകും മലയനു-<br>മഴകിയും-പോരുമ്പോളന്തിയാവും.</p><p>ചെറുവാഴത്തയ്യിനു വെള്ളമൊഴിക്കുവാന്‍<br>മറവിപറ്റാറില്ലവര്‍ക്കു ചെറ്റും,<br>അനുദിനമങ്ങനെ ശുശ്രൂഷചെയ്കയാ-<br>ലതുവേഗവേഗം വളര്‍ന്നുവന്നു;<br>അജപാലബാലനില്‍ ഗ്രാമീണബാലത-<br>ന്നനുരാഗകന്ദളമെന്നപോലെ!</p><p>പകലോക്കെപ്പൈതങ്ങളാ വാഴത്തൈത്തണല്‍-<br>പ്പരവതാനിക്കുമേല്‍ ചെന്നിരിക്കും.<br>പൊരിയും വയറുമായുച്ചക്കൊടുംവെയില്‍<br>ചൊരിയുമ്പോ,ഴുതപ്പുലാക്കിടങ്ങള്‍,<br>അവിടെയിരുന്നു കളിപ്പതു കാണ്‍കി, ലേ-<br>തലിയാത്ത ഹൃത്തുമലിഞ്ഞു പോകും!</p><p>കരയും ചിരിക്കു,മിടയ്ക്കിടെ ത്തമ്മിലാ-<br>&lsquo;ക്കരുമാടിക്കുട്ടന്മാര്‍&rsquo; മല്ലടിക്കും!<br>അതു കാണ്‍കെ പ്പൊരിവെയിലിന്‍ ഹൃദയത്തില്‍ ക്കൂടിയു-<br>മലിവിന്‍റെ നനവൊരു നിഴല്‍ വിരിക്കും!</p><p>അവശന്മാ,രാര്‍ത്തന്മാ,രാലംബഹീനന്മാ-<br>രവരുടെസന്കടമാരറിയാന്‍?<br>അവരര്‍ദ്ധനഗ്നന്മാ,രാതപമഗ്നമാ-<br>രവരുടെ പട്ടിണിയെന്നു തീരാന്‍?</p><p>അവരാര്‍ദ്രചിത്തന്മാ,രപഹാസപാത്രങ്ങ-<br>ളവരുടെ ദുരിതങ്ങളെങ്ങോടുങ്ങാന്‍?<br>ഇടതിങ്ങിനിറയുന്നു നിയമങ്ങള്‍, നീതിക-<br>ളിടമില്ലവര്‍ക്കൊന്നു കാലുകുത്താന്‍ !</p><p>ഇടറുന്ന കഴല്‍വയ്പ്പൊടുഴറിക്കുതിക്കയാ-<br>ണിടയില്ല ലോകത്തിനിവരെ നോക്കാന്‍.<br>ഉമിനീരിറക്കാതപ്പാവങ്ങള്‍ ചാവുമ്പോ-<br>ളുദകക്രിയപോലും ചെയ്തിടേണ്ട.</p><p>മദമത്തവിത്തപ്രതാപമേ, നീ നിന്‍റെ<br>മദിരോത്സവങ്ങളില്‍ പങ്കുകൊള്ളൂ!</p><p>പറയുന്നു മാതേവന്‍- " ഈ ഞാലിപ്പൂവന്‍റെ<br>പഴമെത്ര സാദോള്ളതായിരിക്കും !"<br>പരിചോ, ടനുജന്‍റെ വാക്കില്‍ ചിരി വന്നു<br>ഹരിഹാസഭാവത്തില്‍ തേവനോതി:<br>&ldquo;കൊലവരാറായി, ല്ലതിനുമുമ്പേതന്നെ<br>കൊതിയന്‍റെ നാക്കത്തു വെള്ളം വന്നു!&rdquo;</p><p>പരിഭവിച്ചീടുന്നു നീലി :&ldquo;അന്നച്ചന-<br>തരി വാങ്ങാന്‍ വല്ലോര്‍ക്കും വെട്ടി വിക്കും.&rdquo;<br>&ldquo;കരുനാക്കുകൊണ്ടൊന്നും പറയാതെടി മൂശേട്ടെ!&rdquo;<br>കരുവള്ളോന്‍ കോപിച്ചോരാജ്ഞ നല്‍കി!</p><p>അതു കേ, ട്ടെഴുന്നേറ്റു ദൂരത്തു മാറിനി-<br>ന്നവനെയവളൊന്നു ശുണ്ഠി കൂട്ടി</p><p>&ldquo;പഴമായാ നിങ്ങളെക്കാണാണ്ടെ സൂത്രത്തി-<br>പ്പകുതീം ഞാനൊററയ്ക്കു കട്ടു തിന്നും!&rdquo;</p><p>&ldquo;അതു കാണാ,മുവ്വടീ ചൂരപ്പഴാ നെന-<br>ക്കതിമോഹമേറെക്കടന്നുപോയോ!<br>ദുരമൂത്ത മറുതേ, നിന്‍തൊടയിലെത്തൊലിയന്നി-<br>ക്കരുവള്ളോനുരിയണോരുരിയല്‍ കണ്ടോ!..&rdquo;<br>ഇതു വിധം നിത്യമാ വാഴച്ചുവട്ടി,ല -<br>ക്കൊതിയസമാജം നടന്നു വന്നു.</p><p>കഴിവതും വേഗം കുലയ്ക്കണ,മെന്നുള്ളില്‍-<br>ക്കരുതിയിരിക്കുമാ വാഴപോലും!<br>അവരുടെയാഗ്രഹമത്രയ്ക്കഗാധവു-<br>മനുകമ്പനീയവുമായിരുന്നു!</p><p>ഒരു ദിനം വാഴകുലച്ചതു കാരണം<br>തിരുവോണം വന്നു പുലക്കുടിലില്‍,<br>കലഹിക്കാന്‍ പോയില്ല പിന്നീടോരിക്കലും<br>കരുവള്ളോന്‍ നീലിയോടെന്തുകൊണ്ടോ!</p><p>അവളൊരുകള്ളിയാ,ണാരുമറിഞ്ഞിടാ-<br>തറിയാമവള്‍ക്കെന്തും കട്ടുതിന്നാന്‍.<br>അതുകൊണ്ടവളോടു സേവകൂടീടുകി-<br>ലവനുമതിലൊരു പങ്കു കിട്ടാം .</p><p>കരുവള്ളോന്‍ നീലിതന്‍ പ്രാണനായ്‌, മാതെവന്‍<br>കഴിവതും കേളനെ പ്രീതനാക്കി.<br>നിഴല്‍ നീങ്ങി നിമിഷത്തില്‍ നിറനിലാവോതുന്ന<br>നിലയല്ലോനിര്‍മല ബാല്യകാലം !</p><p>അരുമക്കിടാങ്ങള്‍തന്നാനന്ദം കാണ്‍കയാ-<br>ലഴകിക്കു ചിത്തം നിറഞ്ഞു പോയി.<br>കുല മൂത്തു വെട്ടിപ്പഴുപ്പിച്ചെടുക്കുവാന്‍<br>മലയനുമുള്ളില്‍ തിടുക്കമായി.<br>അവരോമല്‍പ്പൈതങ്ങള്‍ക്കങ്ങനെയെങ്കിലു-<br>മവനൊരു സമ്മാനമേകാമല്ലോ.<br>അരുതവനെല്ലുനുറുങ്ങി യത്നിക്കിലു-<br>മരവയര്‍ക്കഞ്ഞിയവര്‍ക്കു നല്‍കാന്‍,<br>ഉടയോന്‍റെ മേടയി,ലുണ്ണികള്‍ പഞ്ചാര-<br>ച്ചുടുപാലടയുണ്ടു റങ്ങിടുമ്പോള്‍,<br>അവനുടെ കണ്മണിക്കുഞ്ഞുങ്ങള്‍ പട്ടിണി-<br>ക്കലയണമുച്ചക്കൊടുംവെയിലില്‍!<br>അവരുടെ തൊണ്ടനനയ്ക്കുവാനുള്ളതെ-<br>ന്തയലത്തെ മേട്ടിലെത്തോട്ടുവെള്ളം!</p><p>കനിവറ്റ ലോകമേ, നീ നിന്‍റെ ഭാവനാ-<br>കനകവിമാനത്തില്‍ സഞ്ചരിക്കൂ,<br>മുഴുമതി പെയ്യുമപ്പൂനിലാവേറ്റുകൊ-<br>ണ്ടഴകിനെത്തേടിയലഞ്ഞുകൊള്ളൂ,<br>പ്രണയത്തില്‍ കല്‍പ്പകത്തോപ്പിലെ, പ്പച്ചില -<br>ത്തണലിലിരുന്നു കിനാവുകാണൂ.<br>ഇടനെഞ്ഞു പൊട്ടി, യീ പ്പാവങ്ങളിങ്ങനെ-<br>യിവിടെക്കിടന്നു തുലഞ്ഞിടട്ടെ.<br>അവര്‍തന്‍ തലയോടുകള്‍ കൊണ്ടു വിത്തേശ്വര-<br>രരമന കെട്ടിപ്പടുത്തിടട്ടെ.<br>അവരുടെ ഹൃദ്രക്തമൂറ്റിക്കുടിച്ചവ-<br>രവകാശഗര്‍വ്വം നടിച്ചിടട്ടെ.<br>ഇവയൊന്നും നോക്കേണ്ട,കാണേണ്ട, നീ നിന്‍റെ<br>പവിഴപ്പൂങ്കാവിലലഞ്ഞുകൊള്ളൂ !</p><p>മലയനാ വാഴയെ സ്പര്‍ശിച്ച മാത്രയില്‍<br>മനതാരില്‍ നിന്നൊരിടി മുഴങ്ങി.<br>അതിനുടെ മാറ്റൊലി ചക്രവാളം തകര്‍-<br>ത്തലറുന്ന മട്ടിലവനു തോന്നി.<br>പകലിന്‍റെ കുടര്‍മാലച്ചുടുചോരത്തെളി കൂടി-<br>ച്ചകലത്തിലമരുന്നിതന്തിമാര്‍ക്കന്‍!<br>ഒരു മരപ്പാവപോല്‍ നിലകൊള്ളും മലയനി-<br>ല്ലൊരുതുള്ളി രക്തമക്കവിളിലെങ്ങും !<br>അനുമാത്രം പൊള്ളുകയാണവനാത്മാവൊ-<br>രസഹനീയാതപജ്ജ്വാല മൂലം!<br>അമിതസന്തുഷ്ടിയാല്‍ തുള്ളിക്കളിക്കയാ-<br>ണരുമക്കിടാങ്ങള്‍ തന്‍ ചുറ്റുമായി;<br>ഇലപോയി, തൊലി പോയി,മുരടിച്ചോരിലവിനെ<br>വലയം ചെയ്തുലയുന്ന ലതകള്‍ പോലെ.</p><p>അവരുടെ മിന്നിവിടര്‍ന്നൊരക്കണ്ണുക -<br>ളരുതവനങ്ങനെ നോക്കി നില്‍ക്കാന്‍ .<br>അവരുടെ കൈകൊട്ടിപ്പൊട്ടിച്ചിരിക്കല്‍ ക-<br>ണ്ടവനന്തരംഗം തകര്‍ന്നു പോയി.<br>കുല വെട്ടാന്‍ കത്തിയുയര്‍ത്തിയ കൈയ്യുകള്‍<br>നിലവിട്ടു വാടിത്തളര്‍ന്നു പോയി.</p><p>കരുവള്ളോന്‍ നീലിക്കൊരുമ്മ കൊടുക്കുന്നു,<br>കരളില്‍ തുളുമ്പും കുതൂഹലത്താല്‍.<br>അവളറിയാതുടനസിതാധരത്തില്‍ നി-<br>ന്നവിടെങ്ങുമുതിരുന്നു മുല്ലപ്പൂക്കള്‍.</p><p>മലയന്‍റെ കണ്ണില്‍ നിന്നിറ്റിറ്റു വീഴുന്നു<br>ചിലകണ്ണീര്‍ക്കണികകള്‍ പൂഴിമണ്ണില്‍ .<br>അണുപോലും ചലനമറ്റമരുന്നിതവശരാ<br>യരികത്തുമകലത്തും തരുനിരകള്‍!</p><p>സരസമായ്‌ മാതേവന്‍ കേളന്‍റെ തോളത്തു<br>വിരല്‍ത്തട്ടിത്താളം പിടിച്ചു നില്‍പ്പൂ.<br>അണിയിട്ടിട്ടനുമാത്രം വികസിക്കും കിരണങ്ങ-<br>ളണിയുന്നു കേളന്‍റെ കടമിഴികള്‍!</p><p>ഇരുള്‍ വന്നു മൂടുന്നു മലയന്‍റെ കണ്‍മുമ്പി,-<br>ലിടറുന്നു കാലുകളെന്തു ചെയ്യും ?<br>കുതിരുന്നു മുന്നിലത്തിമിരവും കുരുതിയില്‍<br>ചതിവീശും വിഷവായു തിരയടിപ്പൂ!</p><p>അഴകി,യാ മാടത്തി,ലേങ്ങലടിച്ചടി-<br>ച്ചഴലുകയാ,ണിതിനെന്തു ബന്ധം ?..<br>കുല വെട്ടി!-മോഹിച്ചു,മോഹിച്ചു, ലാളിച്ച<br>കുതുകത്തിന്‍ പച്ചക്കഴുത്തു വെട്ടി!-<br>കുല വെട്ടി!- ശൈശവോല്ലാസ കപോതത്തിന്‍<br>കുളിരൊളിപ്പൂവല്‍ ക്കഴുത്തു വെട്ടി!-</p><p>തെരുതെരെക്കൈകൊട്ടിത്തുള്ളിക്കളിക്കുന്നു<br>പരമസന്തുഷ്ടരായ്ക്കണ്മണികള്‍.</p><p>ഒരു വെറും പ്രേതം കണക്കതാ മേല്‍ക്കുമേല്‍<br>മലയന്‍റെ വക്ത്രം വിളര്‍ത്തു പോയി!</p><p>കുലതോളിലേന്തിപ്രതിമയെപ്പോലവന്‍<br>കുറെനേരമങ്ങനെ നിന്നുപോയി!</p><p>അഴിമതി, യക്രമ, മത്യന്ത രൂക്ഷമാ-<br>മപരാധം , നിശിതമാമശനീപാതം!<br>കളവെന്തന്നറിയാത്ത പാവങ്ങള്‍ പൈതങ്ങള്‍<br>കനിവറ്റലോകം കപട ലോകം !<br>നിസ്വാര്‍ത്ഥസേവനം. നിര്‍ദ്ദയ മര്‍ദ്ദനം<br>നിസ്സഹായത്വം, ഹാ, നിത്യ ദുഃഖം!</p><p>നിഹതനിരാശാതിമിരം ഭയങ്കരം !<br>നിരുപാധികോഗ്രനിയമഭാരം !-<br>ഇതിനൊക്കെ പ്രതികാരം ചെയ്യാതടങ്ങുമോ<br>പ്രതിതരെ നിങ്ങള്‍ തന്‍ പിന്മുറക്കാര്‍?</p><p>കുല തോളിലേന്തി പ്രതിമപോലങ്ങനെ<br>മലയനാ മുറ്റത്തു നിന്നു പോയി.<br>അരുത,വനൊച്ച പോങ്ങുന്നതില്ല ,ക്കരള്‍<br>തെരുതെരെപ്പെര്‍ത്തും തുടിപ്പു മേന്‍മേല്‍ !<br>ഒരു വിധം ഗദ്‌ഗദം ഞെക്കിഞെരുക്കിയ<br>കുറെയക്ഷരങ്ങള്‍ തെറിപ്പൂകാറ്റില്‍:<br>" കരയാതെ മക്കളെ..കല്‍പ്പിച്ചു..തമ്പിരാന്‍ ..<br>ഒരു വാഴ വേറെ &mldr;ഞാന്‍ കൊണ്ടു പോട്ടെ !"</p><p>മലയന്‍ നടക്കുന്നു &ndash; നടക്കുന്നു മാടത്തി-<br>ലലയും മുറയും നിലവിളിയും !<br>അവശന്മാ,രാര്‍ത്തന്മാ,രാലംബഹീനന്മാ-<br>രവരുടെ സങ്കടമാരറിയാന്‍?<br>പണമുള്ളോര്‍ നിര്‍മിച്ച നീതിക്കിതിലൊന്നും<br>പറയുവാനില്ലേ?-ഞാന്‍ പിന്‍വലിച്ചു !.</p><footer><hr></footer><div class=releated-post><h3>Related Posts</h3><a href=/blog/post/palavaka4/>പലവക - 4</a><br><a href=/blog/post/kazhiumii/>കഴിയുമീ രാവെനിക്കേറ്റവും - പാബ്ലോ നെരൂദ</a><br><a href=/blog/post/bhayam/>ഭയം - ദ്രുപദ് ഗൗതം</a><br><a href=/blog/post/chora-thudikkum/>ചോര തുടിക്കും ചെറുകയ്യുകളേ - വൈലോപ്പിള്ളി</a><br><a href=/blog/post/mazha-kollaruth/>മഴ കൊള്ളരുതെന്നു വച്ചു മാത്രമല്ല - ഒലാവ് എഛ് ഹോഗ്</a><br></div><div class=comments></div></article></body><div class=foot>&copy; 2019 - 2024 &#183;
<a href=/ target=_blank>Home</a> · Theme <a href=https://github.com/RainerChiang/simpleness target=_blank>Simpleness</a> Powered by <a href=https://gohugo.io/ target=_blank>Hugo</a> &#183;
<a href=# aria-label="Go to Top"><svg xmlns="http://www.w3.org/2000/svg" width="16" height="16" fill="currentcolor" class="bi bi-chevron-up" viewBox="0 0 16 16"><path fill-rule="evenodd" d="M7.646 4.646a.5.5.0 01.708.0l6 6a.5.5.0 01-.708.708L8 5.707l-5.646 5.647a.5.5.0 01-.708-.708l6-6z"/></svg></a></div></html>