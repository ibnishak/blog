<!doctype html><html lang=en><head><meta charset=utf-8><meta name=viewport content="width=device-width,initial-scale=1"><meta name=generator content="Hugo 0.125.7"><title>ഞാനിവിടെയാണ് - കടമ്മനിട്ട രാമകൃ‌ഷ്ണന്‍ | Treppenwitze</title>
<meta name=description content="Thoughts, rants and notes"><link rel=apple-touch-icon sizes=180x180 href=https://ibnishak.github.io/blog/apple-touch-icon.png><link rel=icon type=image/png sizes=32x32 href=https://ibnishak.github.io/blog/favicon-32x32.png><link rel=icon href=https://ibnishak.github.io/blog/favicon.ico><link rel=manifest href=https://ibnishak.github.io/blog/site.webmanifest><link rel=stylesheet href=https://ibnishak.github.io/blog/css/index.css><link rel=preconnect href=https://fonts.googleapis.com><link rel=preconnect href=https://fonts.gstatic.com crossorigin><link href="https://fonts.googleapis.com/css2?family=Noto+Sans+Malayalam&display=swap" rel=stylesheet><link rel=canonical href=https://ibnishak.github.io/blog/post/njaniviteyaan/><link rel=alternate type=application/rss+xml href title=Treppenwitze></head><body class=poem-malayalam><header class=menus><nav><a href=/blog/>Home</a>
<a href=/blog/about/>About</a>
<a href=https://ibnishak.github.io/digital-garden/>Digital Garden</a></nav><nav class=fontawesome><a href=https://github.com/ibnishak target=_blank>GitHub
</a><a href=https://ibnishak.github.io/blog/index.xml target=_blank>RSS</a></nav><div class="hidden description">Thoughts, rants and notes</div></header><article id=article><header><div class=cat-into><span class=header-item>&nbsp;&nbsp;| &nbsp;&nbsp; Tags:
<a href=/tags/malayalam>malayalam</a>
&nbsp;</span></div><h1 style=text-align:center>ഞാനിവിടെയാണ് - കടമ്മനിട്ട രാമകൃ‌ഷ്ണന്‍</h1><div class=post-meta><time datetime=2020-08-03T11:03:22+05:30>August 03, 2020</time> &nbsp; &nbsp;|
&nbsp; &nbsp; Reading Time:
43 s
&nbsp;</div></header><p>ഞാനിവിടെയുണ്ട്<br>ഈ സാഗരത്തിന്റെ രൗദ്രഗാനങ്ങളില്‍<br>ഈ സാഗരത്തിന്റെ ശ്യാമഗര്‍ഭങ്ങളില്‍<br>നീരവം നീര്‍ത്തുള്ളിയോര്‍ക്കുന്ന ചിപ്പിതന്‍<br>രാഗവിവശമാമുള്‍ത്തുടിപ്പില്‍<br>ഏതോ മരതകദ്വീപിന്റെ നെഞ്ചിടി-<br>പ്പൂറിയൊഴുക്കിട്ടയുഷ്ണവേഗങ്ങളില്‍<br>ആശ്ചര്യ‌ശക്തി പ്രവാഹചുഴികളില്‍<br>അന്തര്‍ഗതങ്ങളുറഞ്ഞ ഹിമാനിയില്‍<br>ആശപൂണ്ടാശ്വാസമറ്റത്തിരകളില്‍<br>ആടിയുയര്‍ന്നു തളര്‍ന്നു പിന്‍വാങ്ങിയും<br>ആവേശമോടു കുതിച്ചുകിതച്ച‌ഗ്നി‌-<br>മോഹങ്ങളായി, നീരാവിയായ്, നീറ്റലായ്<br>അല്ലല്ല‌, ഞാനീ കറുത്ത‌ കയങ്ങളില്‍<br>കാലമെറിഞ്ഞ കുടത്തിലെ ഭൂതമായ്<br>കാത്തിരിപ്‌പൂ ബന്ധനമുക്തിക്കു ദാഹമായ്.<br>ഞാനിവിടെയുണ്ട്,<br>ഈ കാനനത്തിന്റെ മേഘസ്വപ്നങ്ങളില്‍<br>മേയും മൃ‌ഗങ്ങള്‍തന്‍ നിര്‍വ്യാജനേത്രങ്ങള്‍<br>പേറുന്ന സംഭ്രമശോകഭയങ്ങളില്‍<br>കറ്റക്കിടാവിന്‍ കുളമ്പൊലിക്കായ്, കാതു-<br>വട്ടംപിടിക്കും ഹരിണിമാര്‍ഗങ്ങളില്‍<br>ആഴത്തില്‍നിന്നുയര്‍ന്നാകാശനീലയില്‍<br>ശാഖകള്‍ നീട്ടിയുഴറും മരത്തിന്‍<br>ഹരിതദു:ഖങ്ങളില്‍<br>ഞെട്ടറ്റു ഭൂമിയില്‍ വീണ പഴത്തിന്റെ<br>പൊട്ടിച്ചിതറിയ ശോണസ്മരണയില്‍<br>മാനത്തുകണ്ണികള്‍ മല്ലടിക്കെ, മുകര്‍ന്നൂറി-<br>ച്ചിരിക്കുമുദാര സരിത്തിന്‍ ഹൃ‌ദയഭാവങ്ങളില്‍<br>അല്ലല്ല, ഞാനീക്കറുത്ത വനത്തില്‍<br>വിറയ്‌ക്കുന്ന പുല്ലകള്‍ വായ്‌മൂടി നില്ക്കും ഗുഹയിലെ<br>പുള്ളിപ്പുലിയുടെ പല്ലിന്നു താളമായ്, താംബൂലമായ്<br>താടിയെല്ലിന്‍ ചലനമായ്‌ തീരുന്നു നിത്യനായ്<br>ഞാനിവിടെയുണ്ട്,<br>ഈ വ്യോമസംഗീത നാദഭേദങ്ങളില്‍<br>ഈ വര്‍ണസംയോഗസഞ്ചലനങ്ങളില്‍<br>ചക്രവാതങ്ങളില്‍, ശക്തിരൂപങ്ങളില്‍<br>ചക്രവാളങ്ങള്‍ക്കുമപ്പുറത്തപ്പുറത്തഗ്നിഗോളങ്ങളില്‍<br>ഗോളസംഘാത സംശ്ലേഷണങ്ങളില്‍<br>അല്ലല്ല ഞാനീക്കറുത്ത നഭസ്സില്‍<br>പകലിന്റെ കണ്ണുനീരായ്, ച്ചുടുഗദ്‌ഗദധാരയായ്<br>ധാര മുറിഞ്ഞുപിടയുന്ന ബിന്ദുവായ്<br>ഏരകപ്പുല്ലിന്റെ കണ്ണില്‍ ഞൊടിയിടനേരം<br>പ്രകാശമായ് മാറുന്നു നിത്യനായ്<br>അല്ലല്ല തോഴരേ,<br>ഞാനിവിടെയാണ്!!<br>ഈ വെറും മര്‍ത്ത്യന്റെ വൃ‌ത്തഭംഗങ്ങളില്‍<br>ഇക്കൊടും നോവിന്‍ കരാളസംഗങ്ങളില്‍<br>തീക്ഷ്ണമാം ചൂടില്‍ വിയര്‍ക്കുമപ്പത്തിന്റെയോര്‍മയില്‍<br>എച്ചിക്കുഴികളിലേങ്ങുന്ന മാനവശപ്തമുഖങ്ങളില്‍<br>പൊട്ടക്കരിന്തിരിവെട്ടം പുകയുന്ന പുല്ലുമാടങ്ങളില്‍<br>ഭൂമിയെ കെട്ടിപ്പുണര്‍ന്നു കരയുമീ<br>ഭൂസൂതര്‍ വാടിക്കൊഴിയുമിടങ്ങളില്‍<br>പല്ലു ഞെറുമ്മുവാന്‍പോലും മറക്കുന്ന<br>മൗനദൈന്യങ്ങളില്‍,<br>ഈ തെരുവീഥിയില്‍,<br>എല്ലാക്കടയിലുമെല്ലാ വിളക്കുമണയുവാന്‍<br>കാത്തുകൊണ്ടേതെങ്കിലും കടത്തിണ്ണയില്‍<br>തന്‍തൊലി മാത്രമുരിഞ്ഞു പുതച്ചൊന്നുറങ്ങുവാന്‍<br>ദു:സ്വപ്നമെങ്കിലും കണ്ടൊന്നു ഞെട്ടുവാന്‍<br>ഞെട്ടിയുണരുമ്പോഴേക്കും പുതിയൊരു<br>വെട്ടം വിടരുമെന്നാശിച്ചു നില്പൂ ഞാന്‍</p><p>കടമ്മനിട്ട രാമകൃ‌ഷ്ണന്‍</p><footer><hr></footer><div class=comments></div></article></body><div class=foot>&copy; 2019 - 2024 &#183;
<a href=/ target=_blank>Home</a> · Theme <a href=https://github.com/RainerChiang/simpleness target=_blank>Simpleness</a> Powered by <a href=https://gohugo.io/ target=_blank>Hugo</a> &#183;
<a href=# aria-label="Go to Top"><svg xmlns="http://www.w3.org/2000/svg" width="16" height="16" fill="currentcolor" class="bi bi-chevron-up" viewBox="0 0 16 16"><path fill-rule="evenodd" d="M7.646 4.646a.5.5.0 01.708.0l6 6a.5.5.0 01-.708.708L8 5.707l-5.646 5.647a.5.5.0 01-.708-.708l6-6z"/></svg></a></div></html>