<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>malayalam on Treppenwitze</title><link>https://ibnishak.github.io/blog/tags/malayalam/</link><description>Recent content in malayalam on Treppenwitze</description><generator>Hugo -- gohugo.io</generator><language>en</language><copyright>[Home](/) &amp;#183; Theme [Simpleness](https://github.com/RainerChiang/simpleness) Powered by [Hugo](https://gohugo.io/)</copyright><lastBuildDate>Sat, 19 Jun 2021 20:53:32 +0530</lastBuildDate><atom:link href="https://ibnishak.github.io/blog/tags/malayalam/index.xml" rel="self" type="application/rss+xml"/><item><title>വാഴക്കുല -ചങ്ങമ്പുഴ</title><link>https://ibnishak.github.io/blog/post/vazhakkula/</link><pubDate>Sat, 19 Jun 2021 20:53:32 +0530</pubDate><guid>https://ibnishak.github.io/blog/post/vazhakkula/</guid><description>മലയാപ്പുലയനാ മാടത്തിന്‍മുറ്റത്തു മഴ വന്ന നാളൊരു വാഴ നട്ടു. മനതാരിലാശകള്‍പോലതിലോരോരോ മരതകക്കൂമ്പു പൊടിച്ചുവന്നു. അരുമാക്കിടാങ്ങളിലോന്നായതിനേയു- മഴകിപ്പുലക്കള്ളിയോമനിച്ചു.
മഴയെല്ലാം പോയപ്പോള്‍, മാനം തെളിഞ്ഞപ്പോള്‍ മലയന്‍റെ മാടത്ത പാട്ടുപാടി. മരമെല്ലാം പൂത്തപ്പോള്‍, കുളിര്‍കാറ്റു വന്നപ്പോള്‍ മലയന്‍റെ മാടവും പൂക്കള്‍ ചൂടി. വയലില്‍ വിരിപ്പൂ വിതയ്ക്കേണ്ട കാലമായ്‌ വളരെ പ്പണിപ്പാടു വന്നു കൂടി. ഉഴുകുവാന്‍ രാവിലെ പോകും മലയനു- മഴകിയും-പോരുമ്പോളന്തിയാവും.
ചെറുവാഴത്തയ്യിനു വെള്ളമൊഴിക്കുവാന്‍ മറവിപറ്റാറില്ലവര്‍ക്കു ചെറ്റും, അനുദിനമങ്ങനെ ശുശ്രൂഷചെയ്കയാ- ലതുവേഗവേഗം വളര്‍ന്നുവന്നു; അജപാലബാലനില്‍ ഗ്രാമീണബാലത- ന്നനുരാഗകന്ദളമെന്നപോലെ!
പകലോക്കെപ്പൈതങ്ങളാ വാഴത്തൈത്തണല്‍- പ്പരവതാനിക്കുമേല്‍ ചെന്നിരിക്കും. പൊരിയും വയറുമായുച്ചക്കൊടുംവെയില്‍ ചൊരിയുമ്പോ,ഴുതപ്പുലാക്കിടങ്ങള്‍, അവിടെയിരുന്നു കളിപ്പതു കാണ്‍കി, ലേ- തലിയാത്ത ഹൃത്തുമലിഞ്ഞു പോകും!
കരയും ചിരിക്കു,മിടയ്ക്കിടെ ത്തമ്മിലാ- &amp;lsquo;ക്കരുമാടിക്കുട്ടന്മാര്‍&amp;rsquo; മല്ലടിക്കും! അതു കാണ്‍കെ പ്പൊരിവെയിലിന്‍ ഹൃദയത്തില്‍ ക്കൂടിയു- മലിവിന്‍റെ നനവൊരു നിഴല്‍ വിരിക്കും!</description></item><item><title>ഓര്‍ക്കുക - ബാലചന്ദ്രന്‍ ചുള്ളിക്കാട്</title><link>https://ibnishak.github.io/blog/post/orkkuka/</link><pubDate>Fri, 18 Jun 2021 09:25:52 +0530</pubDate><guid>https://ibnishak.github.io/blog/post/orkkuka/</guid><description>നീ കരഞ്ഞാല്‍ മുറിപ്പെടുന്നതെന്റെ ഹൃദയമാണ് നീ പൊഴിക്കുന്ന ഓരോ തുള്ളി കണ്ണീരും മുള്ളായുടക്കുന്നത് എന്റെ നെഞ്ഞിലാണ് നിന്റെ വ്യാകുലതകളില്‍ ചോര്‍ന്നു പോവുന്നത് എന്റെ ധൈര്യമാണ് നിന്റെ ഓരോ നെടുവീര്‍പ്പും ചുട്ടു പൊള്ളിക്കുന്നത് എന്റെ ആത്മാവിനെയാണ് നീ നീയല്ലാതെയാകുമ്പോള്‍ എനിക്ക് നഷ്ടമാവുന്നത് എന്നെ തന്നെയാണ്</description></item><item><title>മനോഹരം മഹാവനം - കടമ്മനിട്ട</title><link>https://ibnishak.github.io/blog/post/manoharam-mahavanam/</link><pubDate>Sat, 12 Jun 2021 18:14:11 +0530</pubDate><guid>https://ibnishak.github.io/blog/post/manoharam-mahavanam/</guid><description>Translation of the following lines of Robert Frost
The woods are lovely, dark and deep But I have promises to keep, And miles to go before I sleep, And miles to go before I sleep,
മനോഹരം മഹാവനം ഇരുണ്ടഗാധമെങ്കിലും അനേകമുണ്ട് കാത്തിടേണ്ട മാമക പ്രതിജ്ഞകള്‍ അനക്കമറ്റു നിദ്രയില്‍ ലയിപ്പതിന്നു മുന്പിലായ് എനിക്കതീവ ദൂരമുണ്ടവിശ്രമം നടക്കുവാന്‍
കടമ്മനിട്ട</description></item><item><title>നാറാണത്തു ഭ്രാന്തന്‍ - വി.മധുസൂദനന്‍ നായര്‍</title><link>https://ibnishak.github.io/blog/post/naranath/</link><pubDate>Wed, 19 May 2021 21:11:43 +0530</pubDate><guid>https://ibnishak.github.io/blog/post/naranath/</guid><description>പന്ത്രണ്ടു മക്കളെ പെറ്റൊരമ്മേ നിന്റെ മക്കളില്‍ ഞാനാണു ഭ്രാന്തന്‍ പന്ത്രണ്ടു രാശിയും നീറ്റുമമ്മേ നിന്റെ മക്കളില്‍ ഞാനാണനാഥന്‍ എന്റെ സിരയില്‍ നുരക്കും പുഴുക്കളില്ലാ കണ്ണിലിരവിന്റെ പാഷാണ തിമിരമില്ലാ ഉള്ളിലഗ്നികോണില്‍ കാറ്റുരഞ്ഞു തീചീറ്റുന്ന നഗ്നമാം ദുസ്വർഗ്ഗ കാമമില്ല വഴ്‌വിന്‍ ചെതുമ്പിച്ച വാതിലുകളടയുന്ന പാഴ്‌നിഴല്‍ പുറ്റുകള്‍ കിതപ്പാറ്റി ഉലയുന്ന ചിതകെട്ടി കേവലത ധ്യനത്തിലുറയുന്ന ചുടുകാട്ടിലെരിയാതെരിഞ്ഞ തിരിയായ്‌ നേരു ചികയുന്ന ഞാനാണു ഭ്രന്തന്‍ മൂകമുരുകുന്ന ഞാനാണു മൂഢന്‍
കോയ്മയുടെ കോലങ്ങളെരിയുന്ന ജീവിത ചുടലക്കു കൂട്ടിരിക്കുമ്പോള്‍ കോവിലുകളെല്ലാമൊടുങ്ങുന്ന കോവിലില്‍ കഴകത്തിനെത്തി നില്‍ക്കുമ്പോള്‍ കോലായിലീകാലമൊരു മന്തുകാലുമായ്‌ തീ കായുവാനിരിക്കുന്നു ചീര്‍ത്ത കൂനന്‍ കിനാക്കള്‍തന്‍ കുന്നിലേക്കീ മേഘ കാമങ്ങള്‍ കല്ലുരുട്ടുന്നു ഒട്ടിവലിയുന്ന ദിശയെട്ടുമുപശാന്തിയുടെ മൊട്ടുകള്‍ തിരഞ്ഞു നട കൊള്‍കേ ഓര്‍മയിലൊരൂടുവഴി വരരുചിപ്പഴമയുടെ നേര്‍വ്വരയിലേക്കു തിരിയുന്നു</description></item><item><title>വെളിപാട് - ബാലചന്ദ്രന്‍ ചുള്ളിക്കാട്</title><link>https://ibnishak.github.io/blog/post/velipaad/</link><pubDate>Mon, 03 May 2021 21:50:42 +0530</pubDate><guid>https://ibnishak.github.io/blog/post/velipaad/</guid><description>വേടന്‍ അമ്പുരക്കുന്നതു എന്റെ ഹൃദയത്തില്‍ തന്നെയാണു എന്നിട്ടും മുനയുടെ മൂര്‍ച്ച എന്റെ കവിതക്കില്ല നിറയൊഴിക്കുന്നതു എന്റെ നെഞ്ചിലേക്കുതന്നെയാണു എന്നിട്ടും കുഴലിന്റെ സംഗീതം എന്റെ കവിതക്കില്ല കുളമ്പുകള്‍ ചവിട്ടിയരക്കുന്നതു എന്റെ മാംസം തന്നെയാണ് എന്നിട്ടും പടക്കുതിരകളുടെ മരണവേഗത എന്റെ വാക്കുകള്‍ക്കില്ല ഞെരിഞ്ഞു തകരുന്നതു എന്റെ തോളെല്ലുകള്‍ തന്നെയാണ് എന്നിട്ടും പല്ലക്കുചുമക്കുന്നവനെപ്പൊലെ എന്റെ ആശയങ്ങള്‍ വിയര്‍ക്കുന്നില്ല ആളിക്കത്തുന്നതു എന്റെ സ്വപ്നങ്ങള്‍തന്നെയാണു എന്നിട്ടും എന്റെ കവിത ചുട്ടുപഴുക്കുന്നില്ല ഓര്‍മ്മകളുടെ ഒരു കാളരാത്രിഒടുങ്ങുമ്പൊള്‍ എനിക്കു വെളിപാടുണ്ടാവുന്നു ഒരു ദിവസം സ്വന്തം ജനത ഗായകനില്‍ ഗര്‍ജ്ജിക്കും ലഹരിപിടിപ്പിക്കുന്ന ഈരടികള്‍ ഞങ്ങള്‍ക്കു വേണ്ടാ ചോര കുടിപ്പിക്കുന്ന കൂരടികള്‍ ഞങ്ങള്‍ക്കു തരൂ വേരുപിടിപ്പിക്കുന്ന നീരടികള്‍ ഞങ്ങള്‍ക്കു തരൂ അതെ അപ്പൊള്‍ അവന്‍ തോറ്റമ്പാട്ടുകള്‍ നിര്‍ത്തി മാറ്റമ്പാട്ടുകള്‍ പാടും കരയുന്ന വാക്കുകള്‍ക്കു പകരം കത്തുന്ന വാക്കുകള്‍ വായിക്കും.</description></item><item><title>ജീവിതം - ഡി. വിനയചന്ദ്രൻ</title><link>https://ibnishak.github.io/blog/post/jivitham/</link><pubDate>Mon, 19 Apr 2021 21:28:59 +0530</pubDate><guid>https://ibnishak.github.io/blog/post/jivitham/</guid><description>ആ കലണ്ടറിന്നറ്റത്തിരിയ്ക്കുന്നു ദിക്കിലെട്ടുകാലുള്ളൊരു ജീവിതം ആ കുളത്തിന്റെ വക്കത്തിരിയ്ക്കുന്നു എത്തി നോക്കി കൊതിയ്ക്കുന്ന ജീവിതം
പിണ്ഡമുണ്ട് പറക്കുന്നു ജീവിതം രണ്ടു മൂന്നായ് മിടിയ്ക്കുന്നു ജീവിതം ആ മുലപ്പാൽ കുടിയ്ക്കുന്നു ജീവിതം ആ മുഖത്തുമ്മവെയ്ക്കുന്നു ജീവിതം
കുന്നിറങ്ങിയും പെയ്യുന്നു ജീവിതം കുമ്പിളിൽ വെയിൽ കോരുന്നു ജീവിതം തുമ്പയിൽ തുടികൊട്ടുന്നു ജീവിതം കമ്പിളി പുതപ്പാകുന്നു ജീവിതം
മൺഭരണിയിൽ മാളുന്നു ജീവിതം മണ്ണടരിൽനിന്നാർക്കുന്നു ജീവിതം ഒറ്റ നക്ഷത്രമാശിച്ചുദിച്ച നാൾ പട്ടുന്നൂൽ പുഴുവാകുന്നു ജീവിതം
കയ്യുനീട്ടി കരയുന്നു ജീവിതം കയ്യുനോക്കി ചിരിയ്ക്കുന്നു ജീവിതം ഒട്ടകപുറത്തേറുന്നു ചന്ദ്രനായ് ഒട്ടുമാഞ്ഞും തെളിഞ്ഞുമീ ജീവിതം
മൺകുളത്തിൽ വരച്ചുമായ്ക്കുന്നിതാ കണ്ണീൽ ദീപം കൊളുത്തുന്ന ജീവിതം ഒറ്റരാത്രിയിൽ ചൂട്ടുകത്തിച്ചു കൊണ്ട- ക്കരയ്ക്ക് കടക്കുന്നു ജീവിതം</description></item><item><title>ഇനിയെൻ വിഷാദങ്ങൾ</title><link>https://ibnishak.github.io/blog/post/iniyen-vishadangal/</link><pubDate>Sat, 03 Apr 2021 21:25:02 +0530</pubDate><guid>https://ibnishak.github.io/blog/post/iniyen-vishadangal/</guid><description>ഇനിയെൻ വിഷാദങ്ങൾ ഉയിരോളം നനയിച്ച മഴ വിട്ട് കുടിലിലേക്കേറി നിൽക്കാം പൊയ്പ്പോയ കാല,മൊരാന്തലായ് മുനിയുന്ന റാന്തലിൻ തിരി മെല്ലെ താഴ്ത്തി വെക്കാം. പൂക്കാലമണയില്ല,യെങ്കിലും ഹൃദയത്തിൽ പൂവാക പെയ്യുന്ന തണലു തേടാം ജീവനിൽ തളിരേകു,മിഷ്ടവും ഹർഷവും സുസ്മിതം ചാലിച്ചു പങ്കുവെക്കാം. (രചന - ?)</description></item><item><title>ഓര്‍മ്മ - ഡി വിനയചന്ദ്രന്‍</title><link>https://ibnishak.github.io/blog/post/orma/</link><pubDate>Thu, 25 Mar 2021 22:07:57 +0530</pubDate><guid>https://ibnishak.github.io/blog/post/orma/</guid><description>ഈ വഴിയേ പലരും പോയിട്ടുണ്ടെങ്കിലും വഴിയില്‍ കുഴഞ്ഞു വീണു മരിച്ച ഒരാളെ മാത്രമേ നാട്ടുകാര്‍ ഓര്‍ക്കുന്നുള്ളൂ.
അയാളുടെ സഞ്ചിയില്‍ കുന്നിമണികളും മഞ്ചാടിക്കുരുക്കളും ഉണ്ടായിരുന്നു ഒരമ്മയുടെയും കുട്ടിയുടെയും പടമുണ്ടായിരുന്നതു കൊണ്ട് അമ്മമാര്‍ അയാളെ ഓര്‍ക്കുന്നുണ്ട്.
കുഴിച്ചിടുമ്പോള്‍ ഒരു കീറു വെളിച്ചം മായാതെ ദേഹത്തു തങ്ങി നിന്നതിനാല്‍ മണ്‍‌വെട്ടിയും തൊഴിലാളികളും അയാളെ മറന്നിട്ടില്ല.
സഞ്ചിയിലുണ്ടായിരുന്ന വിത്തുകള്‍ വളര്‍ന്നു പൂവും കായുമായതിനാല്‍ മണ്ണും മരവും തേനും ആകാശവും അയാളെ ഓര്‍ത്തുകൊണ്ടിരിക്കും.
കിനാവു കാണാത്ത ദിനങ്ങളില്‍ ആളുകള്‍ ചോദിച്ചുകൊണ്ടിരിക്കും എന്തിനായിരുന്നു ആ കുന്നിമണികള്‍? ഈ വഴിയേ പലരും പോയെങ്കിലും ഒരാളെ മാത്രമേ എല്ലാവരും ഓര്‍ക്കുന്നുള്ളൂ.</description></item><item><title>പലവക</title><link>https://ibnishak.github.io/blog/post/palavaka/</link><pubDate>Fri, 12 Mar 2021 21:36:19 +0530</pubDate><guid>https://ibnishak.github.io/blog/post/palavaka/</guid><description>തമ്മിൽ കണ്ടില്ലെങ്കിലും, ഈ വഴിയിലെവിടെയെങ്കിലും നമ്മൾ ഇരുവരും നടക്കുന്നുണ്ടെന്ന് അറിയുന്നതുതന്നെ ഒരു ആശ്വാസമാണ് !!! (ആനന്ദ് )
ഭൂമിക്കടിയില്‍ വേരുകള്‍ കൊണ്ട് കെട്ടിപ്പിടിക്കുന്നു ഇലകള്‍ തമ്മില്‍ തൊടുമെന്ന് പേടിച്ച് നാം അകറ്റി നട്ട മരങ്ങള്‍ (വീരാന്‍കുട്ടി)
നീല ലിറ്റ്മസിനപ്പുറം കത്തുന്ന തീ നാളമാരുടെ മനസ്സാണ് ഉര്‍വ്വരമായ മണ്ണില്‍ വിതയ്ക്കുന്ന കണ്ണുകളെല്ലാമാരുടേതാണ്.? (അയ്യപ്പന്‍)
ഒന്നും പറഞ്ഞില്ലിതേവരെ നീ ഇതാ നമ്മെ കടന്നുപോകുന്നു മഴകളും മഞ്ഞും വെയിലും വിഷാദവര്‍ഷങ്ങളും ഒന്നും പറഞ്ഞില്ലിതേവരെ നീ ഇതാ എന്‍റെ കണ്ണടയാറായ് നിലാവസ്തമിക്കാറായ് (ബാലചന്ദ്രന്‍ ചുള്ളിക്കാട്)
ഒരു വിലപ്പെട്ട ജന്മം മുഴുവനും വെറുമൊരു വാക്കിനക്കരെയിക്കരെ കടവു തോണി കിട്ടാതെ നില്‍ക്കുന്നവര്‍ (ബാലചന്ദ്രന്‍ ചുള്ളിക്കാട്)
ആകാശമെല്ലാം നരക്കുന്നതിന്‍ മുന്‍പ് ജീവനില്‍ നിന്നും ഇല കൊഴിയും മുന്‍പ്‌ പോകൂ; മരണം തണുത്ത ചുണ്ടാലെന്റെ പ്രാണനെച്ചുംബിച്ചെടുക്കുന്നതിന്‍ മുന്‍പ്‌ ഹേമന്തമെത്തി മനസ്സില്‍ ശവക്കച്ച മൂടുന്നതിന്‍ മുന്‍പ്, അന്ധ സഞ്ചാരി തന്‍ ഗാനം നിലക്കുന്നതിന്‍ മുന്‍പ്‌ സമുദ്രം ഒരായിരം നാവിനാല്‍ ദൂരാല്‍ വിളിക്കുന്നു നിന്നെ (ബാലചന്ദ്രന്‍ ചുള്ളിക്കാട്)</description></item><item><title>സത്രത്തിലെ അവസാന രാത്രി - ശാന്തി ജയറാം</title><link>https://ibnishak.github.io/blog/post/sathrathile/</link><pubDate>Tue, 05 Jan 2021 21:47:59 +0530</pubDate><guid>https://ibnishak.github.io/blog/post/sathrathile/</guid><description>നിന്‍ ചുടുനിശ്വാസമെന്‍ ചില്ലയില്‍ വന്നുതൂങ്ങുന്ന രാവുകള്‍ക്കപ്പുറം അന്തമില്ലാതെ നീളുന്ന പാതയില്‍ പണ്ടൊരിക്കല്‍ നാം കണ്ടിരുന്നില്ലയോ വിധുരനായൊരീ രാത്രിയെപ്പിന്നെയും കരിപുരട്ടുന്ന പേടിസ്വപ്നങ്ങലില്‍ പരതിനോക്കുന്നു നമ്മള്‍ തന്‍ കൈവിരല്‍ പഴയകാലത്തെയൊന്നു തൊട്ടീടുവാന്‍
മര്‍ത്യബന്ധങ്ങളെന്‍ രാസശാലയില്‍ മൃ‌ത്യുവോളം പുകഞ്ഞുതീരുമ്പൊഴും ശൂന്യമേതോ ശവക്കോട്ടപോലതില്‍ ധൂമശില്പങ്ങള്‍ മാഞ്ഞുപോകുമ്പൊഴും ഒട്ടുനേരമീ സത്രത്തില്‍ നിന്നുടന്‍ വിട്ടുപോകാന്‍ മടിച്ചിരിക്കുന്നു ഞാന്‍ കെട്ടുപോകും നിമിഷങ്ങളില്‍ സ്വയം നഷ്ടമാകാന്‍ കൊതിച്ചുപോകുന്നു ഞാന്‍
പോയകാലമേ നിന്‍ വിഴുപ്പേന്തുവാന്‍ ലോകവീഥിയിലേകയാകുമ്പൊഴും പ്രേമശര്‍ക്കരപ്പാനിയില്‍ വീണൊരീ പ്രേതരൂപങ്ങള്‍ നൃ‌ത്തമാടുമ്പൊഴും നാണമില്ലാതെ പിന്നെയും പിന്നെയും ജീവിതത്തെപ്പുണര്‍ന്നുറങ്ങുന്നു ഞാന്‍ നിന്‍ ചേതസിന്‍ കണ്ണാടിയാം മിഴി- ച്ചില്ലില്‍ നോക്കിത്തപസ്സുചെയ്യുന്നു ഞാന്‍
നിന്‍ കിനാവിന്റെ നീലിച്ചരാത്രിയില്‍ വെണ്ണിലാവായലിഞ്ഞു ചേര്‍ന്നീടുവാന്‍ നിന്റെയുള്ളില്‍ ഘനീഭവിച്ചോര്‍മ്മതന്‍ കണ്ണുനീരായ്‌ക്കൊഴിഞ്ഞുവീണീടുവാന്‍ വ്യര്‍ഥമാമെന്‍ പകല്‍ക്കിനാപ്പക്ഷികള്‍ സത്യമോര്‍ക്കാതെ കൂടൊരുക്കുന്നുവോ</description></item><item><title>ചിത - കടമ്മനിട്ട രാമകൃ‌ഷ്ണന്‍</title><link>https://ibnishak.github.io/blog/post/chitha/</link><pubDate>Tue, 05 Jan 2021 19:52:43 +0530</pubDate><guid>https://ibnishak.github.io/blog/post/chitha/</guid><description>മോഹശതങ്ങള്‍ ദഹിക്കും ചിതയില്‍ ചാരിയിരിക്കുന്നേന്‍ ഒരു ബീഡി കൊളുത്തി വലിക്കുന്നേന്‍ കറകള്‍ ചുവയ്‌ക്കും പുകയുടെ ചുരുളുകള്‍ ഊതി രസിക്കുന്നേന്‍ വലയം തീര്‍ക്കും പുകയുടെ ചാരനിറത്തിന്‍ വക്കിലലിഞ്ഞു ലയിക്കാന്‍ വ്യാമോഹിക്കുന്നേന്‍ അമ്പി‌ളി നീറി മരിച്ചു ദഹിച്ചോരബരമാകെ അസ്ഥികളൂര്‍ന്നു കിടപ്പതു കണ്ടസ്വ‌സ്ഥതയാര്‍ത്തന്നാള്‍ ചൂടിന്‍ ചിറകുകളില്‍ ചെറുകരിമുകിലായ് ചുറ്റിയലഞ്ഞന്നാള്‍ തിരകള്‍ തെറകള്‍ നിവര്‍ക്കും കടലിന്‍ കരയിലടിഞ്ഞു മുടിഞ്ഞൊരു നൂറ്റണ്ടുകളില്‍ പരവശമായി ഉണര്‍ന്നുകിടന്നനാള്‍ കണ്ണില്‍ കുത്തിയ കൈവിരലുകള്‍ ഉള്ളിലുടക്കിയ വാരിയെല്ലുകള്‍ ഊരിയെടുക്കെ എന്നിലുറങ്ങിയ മോഹശതങ്ങള്‍ മരിച്ചേപോയ് ഞാന്‍ വേദനകൊണ്ടു ചിരിച്ചേപോയ് ചേതന കൂട്ടിയ ചിതയില്‍ ചോരയിനാല്‍ നെയ് കോരിയ ചിതയില്‍ മോഹശതങ്ങള്‍ ദഹിക്കും ചിതയില്‍ ചാരിയിരിക്കുന്നേന്‍ ഒരു ബീഡി വലിച്ചു രസിക്കുന്നേന്‍</description></item><item><title>ബാലശാപങ്ങള്‍- മധുസൂദനന്‍ നായര്‍</title><link>https://ibnishak.github.io/blog/post/balasapangal/</link><pubDate>Mon, 04 Jan 2021 20:19:07 +0530</pubDate><guid>https://ibnishak.github.io/blog/post/balasapangal/</guid><description>ഞാന്‍ കെട്ടിയ കളിവീടെന്തിനിടിച്ചുതകര്‍ത്തൂ നീ ഞാന്‍ കൂട്ടിയ കഞ്ഞീം കറിയും തൂവിയതെന്തിനു നീ ഞാന്‍ വിട്ടൊരു കൊച്ചോടത്തിനെ മുക്കിയതെന്തിനു നീ ഞാന്‍ വിട്ടുപറത്തിയ പട്ടമറുത്തതുമെന്തിനു നീ
ഞാന്‍ കേള്‍ക്കും കഥകളില്‍ വന്നു മറുത്തു പറഞ്ഞില്ലേ ഞാന്‍ വീശിയ വര്‍ണ്ണച്ചിറകുമൊടിച്ചു കളഞ്ഞില്ലേ ഞാനാടിയൊരുഞ്ഞാല്‍ പാട്ടു് മുറിച്ചു് കളഞ്ഞില്ലേ ഞാന്‍ നട്ടൊരു പിച്ചകവള്ളി പുഴക്കിയെറിഞ്ഞില്ലേ
കണ്‍പൊത്തിച്ചെന്നുടെ വായില്‍ കയ്പും കനലും നീ വെച്ചു കാണാതെയടുത്തു് മറഞ്ഞെന്‍ കാതില്‍ നീ പേടികള്‍ കൂവി ഒരുകാര്യം കാണിക്കാമെന്നതിദൂരം പായിച്ചെന്നെ കരിമുള്ളിന്‍ കൂടലിലാക്കി കരയിച്ചതു് നീയല്ലെ?
ദൈവത്തെയടുത്തുവരുത്തി വരം തരുവിക്കാമെന്നോതി തലയില്‍ തീച്ചട്ടിയുമേന്തിത്തുള്ളിച്ചതു് നീയല്ലേ ഒളികല്ലാലെന്നെയെറിഞ്ഞിട്ടവനാണെന്നെങ്ങൊ ചൂണ്ടി ചളി കുഴയും ചിരിയാല്‍ കയ്യിലെ മധുരം നീ കട്ടില്ലേ</description></item><item><title>കാടെവിടെ മക്കളേ - അയ്യപ്പപ്പണിക്കര്‍</title><link>https://ibnishak.github.io/blog/post/kaadevide/</link><pubDate>Sat, 02 Jan 2021 20:12:39 +0530</pubDate><guid>https://ibnishak.github.io/blog/post/kaadevide/</guid><description>കാടെവിടെ മക്കളേ? മേടെവിടെ മക്കളേ? കാട്ടു പുൽത്തകിടിയുടെ വേരെവിടെ മക്കളേ? കാട്ടുപൂഞ്ചോലയുടെ കുളിരെവിടെ മക്കളേ! കാറ്റുകള്‍ പുലര്‍ന്ന പൂങ്കാവെവിടെ മക്കളേ? കുട്ടിക്കരിംകുയില്‍ കൂവിത്തിമിര്‍ക്കുന്ന കുട്ടനാടന്‍ പുഞ്ചയെവിടെന്‍റെ മക്കളേ?
പച്ചപ്പനന്തത്ത പാറിക്കളിക്കുന്ന പ്ലാവുകള്‍ മാവുകളുമെവിടെന്‍റെ മക്കളേ?
പായല്‍ച്ചുരുള്‍ ചുറ്റി ദാഹനീര്‍ തേടാത്ത കായലും തോടുകളുമെവിടെന്‍റെ മക്കളേ?
ചാകരമഹോത്സവപ്പെരുനാളിലലയടി- ച്ചാര്‍ക്കുന്ന കടലോരമെവിടെന്‍റെ മക്കളേ?
കാര്‍ഷിക ഗവേഷണക്കശപിശയില്‍ വാടാത്ത കാറ്റുവീഴാക്കേരതരുവെവിടെ മക്കളേ?
ഫാക്ടറിപ്പുകയുറഞ്ഞാസ്ത്മാ വലിക്കാത്തൊ രോക്സിജന്‍ വീശുന്ന നാടെവിടെ മക്കളേ?
ശാസ്ത്രഗതി കൈവിരല്‍ത്തുമ്പാല്‍ നയിക്കുന്ന തീര്‍ത്ഥാടകര്‍ ചേര്‍ന്ന നാടെവിടെ മക്കളേ?
പത്തിരിക്കറി കൂട്ടി മണവാട്ടി നുണയുന്നൊ- രൊപ്പനകള്‍ പാടുന്ന നാടെവിടെ മക്കളേ?
മരവും മനുഷ്യരും കിളിയും മൃഗങ്ങളും ചെടിയും ചെടിക്കാത്ത നാടെവിടെ മക്കളേ?</description></item><item><title>ഒരുനാളിരവില്‍ - അയ്യപ്പപണിക്കര്‍</title><link>https://ibnishak.github.io/blog/post/orunaal-iravil/</link><pubDate>Mon, 28 Sep 2020 06:56:36 +0530</pubDate><guid>https://ibnishak.github.io/blog/post/orunaal-iravil/</guid><description>ഒരുനാളിരവില്‍ പാതാളങ്ങളി- ലേറിയിറങ്ങി നടക്കെക്കണ്ടേ- നൊരുവന്‍ മേശക്കരികിലിരുന്നു വരക്കുന്നുണ്ടു മനുഷ്യചരിത്രം
ജനനം ജനനം മൃതിയുടെ ജനനം മൃതിയെന്നാല്‍ ജനനത്തിന്‍ മരണം എവനുമിരുന്നു മരിക്കുകയത്രെ, മതിയതിനാലീ വിധുര വിലാപം. കാലമതീവ വിശാലം കളയുക- കരയും ശീലം കാമിനി നാമിനി.
അയ്യപ്പപണിക്കര്‍</description></item><item><title>പക്ഷികളൊക്കെ പലവഴിവന്നൊരു - എഴുത്തച്ചന്‍</title><link>https://ibnishak.github.io/blog/post/pakshikalokke/</link><pubDate>Wed, 16 Sep 2020 08:37:50 +0530</pubDate><guid>https://ibnishak.github.io/blog/post/pakshikalokke/</guid><description>പക്ഷികളൊക്കെ പലവഴിവന്നൊരു വൃക്ഷത്തെയാശ്രയിച്ചൊട്ടു നേരം വസിച്ചൊ- ക്കെയോരോ വഴി പിന്നെ പറന്നുപോം, ദു:ഖിക്കുമാറില്ലതിന്നവരാരുമേ
എഴുത്തച്ചന്‍</description></item><item><title>അധികനേരമായി സന്ദശകര്‍ക്കുള്ള - ബാലചന്ദ്രന്‍ ചുള്ളിക്കാട്</title><link>https://ibnishak.github.io/blog/post/adhika-neramay/</link><pubDate>Tue, 08 Sep 2020 09:03:40 +0530</pubDate><guid>https://ibnishak.github.io/blog/post/adhika-neramay/</guid><description>അധികനേരമായി സന്ദശകര്‍ക്കുള്ള മുറിയില്‍ മൌനം കുടിച്ചിരിക്കുന്നു നാം. അധികനേരമായി സന്ദശകര്‍ക്കുള്ള മുറിയില്‍ മൌനം കുടിച്ചിരിക്കുന്നു നാം. ജനലിനപ്പുറം ജീവിതം പോലെയീ പകല്‍ വെളിച്ചം പൊലിഞ്ഞു പോകുന്നതും, ചിറകു പൂട്ടുവാന്‍ കൂട്ടിലേക്കോര്‍മ്മതന്‍ കിളികളൊക്കെ പറന്നു പോകുന്നതും, ഒരു നിമിഷം മറന്നൂ പരസ്പരം മിഴികളില്‍ നമ്മള്‍ നഷ്ടപ്പെടുന്നുവോ. മുറുകിയോ നെഞ്ചിടിപ്പിന്റെ താളവും, നിറയെ സംഗീതമുള്ള നിശ്വാസവും.
പറയുവാനുണ്ട് പൊന്‍ ചെമ്പകം പൂത്ത കരളു പണ്ടേ കരിഞ്ഞു പോയെങ്കിലും, കറ പിടിച്ചോരെന്‍ ചുണ്ടില്‍ തുളുമ്പുവാന്‍ കവിത പോലും വരണ്ടു പോയെങ്കിലും, ചിറകു നീര്‍ത്തുവാനാവാതെ തൊണ്ടയില്‍ പിടയുകയാണൊരേകാന്ത രോദനം, സ്മരണതന്‍ ദൂര സാഗരം തേടിയെന്‍ ഹൃദയരേഖകള്‍ നീളുന്നു പിന്നെയും.
കനകമൈലാഞ്ചിനീരില്‍ തുടുത്ത നിന്‍ വിരല്‍ തൊടുമ്പോള്‍ കിനാവു ചുരന്നതും നെടിയ കണ്ണിലെ കൃഷ്ണകാന്തങ്ങള്‍ തന്‍ കിരണമേറ്റെന്റെ ചില്ലകള്‍ പൂത്തതും മറവിയില്‍ മാഞ്ഞു പോയ നിന്‍ കുങ്കുമ- ത്തരി പുരണ്ട ചിദംബര സന്ധ്യകള്‍</description></item><item><title>ചന്ദനക്കാട്ടിലെ താമരപ്പൊയ്കയില്‍ - കടമ്മനിട്ട രാമകൃ‌ഷ്ണന്‍</title><link>https://ibnishak.github.io/blog/post/chandanakkatile/</link><pubDate>Fri, 21 Aug 2020 21:19:47 +0530</pubDate><guid>https://ibnishak.github.io/blog/post/chandanakkatile/</guid><description>ചന്ദനക്കാട്ടിലെ താമരപ്പൊയ്കയില്‍ കല്മ‌ഷം തൂകിക്കരി കലക്കും വെണ്‍കളി പൂശിയ വെണ്മുകില്‍ഭിത്തിയില്‍ കാര്‍മഷികൊണ്ടു കളം വരയ്ക്കും അക്കളം പുക്കു ഞാനത്തലിന്‍ വേതാള നൃത്തം ചവിട്ടിയലറി നില്ക്കും ആവില്ല നിങ്ങള്‍ക്കടക്കുവാനെന്റെയീ ഭാവങ്ങളീമന്നിന്‍ ഭാവമത്.
താറും കുറ്റിച്ചൂലും, കടമ്മനിട്ട രാമകൃഷ്ണന്‍</description></item><item><title>അവലക്ഷണം - കടമ്മനിട്ട രാമകൃ‌ഷ്ണന്‍</title><link>https://ibnishak.github.io/blog/post/avalakshanam/</link><pubDate>Thu, 13 Aug 2020 21:05:20 +0530</pubDate><guid>https://ibnishak.github.io/blog/post/avalakshanam/</guid><description>കൈവെള്ളയില്‍ കറുത്ത പുള്ളി കൈനോട്ടക്കാരന്‍ പറഞ്ഞു: അവലക്ഷണം അപായം വിഷഭയം അഗ്നിഭയം ജലഭയം മിത്രദോഷം മാനഹാനി അരചകോപം വിരഹദു:ഖം ദുര്‍മരണം ലക്ഷണക്കേട് മാറ്റാതെ രക്ഷയില്ലെന്ന് വന്നു. മണിബന്ധമറുത്ത് കൈപ്പത്തി കളഞ്ഞ് അയാള്‍ രക്ഷപ്പെട്ടു. തല കളഞ്ഞ് തലയിലെഴുത്തിന്റെ കേട് മാറ്റാമെന്ന തത്ത്വം അങ്ങനെ അയാള്‍ കണ്ടുപിടിച്ചു. ലോകവുമാഹ്ലാദിച്ചു.
കടമ്മനിട്ട രാമകൃ‌ഷ്ണന്‍</description></item><item><title>ഞാനിവിടെയാണ് - കടമ്മനിട്ട രാമകൃ‌ഷ്ണന്‍</title><link>https://ibnishak.github.io/blog/post/njaniviteyaan/</link><pubDate>Mon, 03 Aug 2020 11:03:22 +0530</pubDate><guid>https://ibnishak.github.io/blog/post/njaniviteyaan/</guid><description>ഞാനിവിടെയുണ്ട് ഈ സാഗരത്തിന്റെ രൗദ്രഗാനങ്ങളില്‍ ഈ സാഗരത്തിന്റെ ശ്യാമഗര്‍ഭങ്ങളില്‍ നീരവം നീര്‍ത്തുള്ളിയോര്‍ക്കുന്ന ചിപ്പിതന്‍ രാഗവിവശമാമുള്‍ത്തുടിപ്പില്‍ ഏതോ മരതകദ്വീപിന്റെ നെഞ്ചിടി- പ്പൂറിയൊഴുക്കിട്ടയുഷ്ണവേഗങ്ങളില്‍ ആശ്ചര്യ‌ശക്തി പ്രവാഹചുഴികളില്‍ അന്തര്‍ഗതങ്ങളുറഞ്ഞ ഹിമാനിയില്‍ ആശപൂണ്ടാശ്വാസമറ്റത്തിരകളില്‍ ആടിയുയര്‍ന്നു തളര്‍ന്നു പിന്‍വാങ്ങിയും ആവേശമോടു കുതിച്ചുകിതച്ച‌ഗ്നി‌- മോഹങ്ങളായി, നീരാവിയായ്, നീറ്റലായ് അല്ലല്ല‌, ഞാനീ കറുത്ത‌ കയങ്ങളില്‍ കാലമെറിഞ്ഞ കുടത്തിലെ ഭൂതമായ് കാത്തിരിപ്‌പൂ ബന്ധനമുക്തിക്കു ദാഹമായ്. ഞാനിവിടെയുണ്ട്, ഈ കാനനത്തിന്റെ മേഘസ്വപ്നങ്ങളില്‍ മേയും മൃ‌ഗങ്ങള്‍തന്‍ നിര്‍വ്യാജനേത്രങ്ങള്‍ പേറുന്ന സംഭ്രമശോകഭയങ്ങളില്‍ കറ്റക്കിടാവിന്‍ കുളമ്പൊലിക്കായ്, കാതു- വട്ടംപിടിക്കും ഹരിണിമാര്‍ഗങ്ങളില്‍ ആഴത്തില്‍നിന്നുയര്‍ന്നാകാശനീലയില്‍ ശാഖകള്‍ നീട്ടിയുഴറും മരത്തിന്‍ ഹരിതദു:ഖങ്ങളില്‍ ഞെട്ടറ്റു ഭൂമിയില്‍ വീണ പഴത്തിന്റെ പൊട്ടിച്ചിതറിയ ശോണസ്മരണയില്‍ മാനത്തുകണ്ണികള്‍ മല്ലടിക്കെ, മുകര്‍ന്നൂറി- ച്ചിരിക്കുമുദാര സരിത്തിന്‍ ഹൃ‌ദയഭാവങ്ങളില്‍ അല്ലല്ല, ഞാനീക്കറുത്ത വനത്തില്‍ വിറയ്‌ക്കുന്ന പുല്ലകള്‍ വായ്‌മൂടി നില്ക്കും ഗുഹയിലെ പുള്ളിപ്പുലിയുടെ പല്ലിന്നു താളമായ്, താംബൂലമായ് താടിയെല്ലിന്‍ ചലനമായ്‌ തീരുന്നു നിത്യനായ് ഞാനിവിടെയുണ്ട്, ഈ വ്യോമസംഗീത നാദഭേദങ്ങളില്‍ ഈ വര്‍ണസംയോഗസഞ്ചലനങ്ങളില്‍ ചക്രവാതങ്ങളില്‍, ശക്തിരൂപങ്ങളില്‍ ചക്രവാളങ്ങള്‍ക്കുമപ്പുറത്തപ്പുറത്തഗ്നിഗോളങ്ങളില്‍ ഗോളസംഘാത സംശ്ലേഷണങ്ങളില്‍ അല്ലല്ല ഞാനീക്കറുത്ത നഭസ്സില്‍ പകലിന്റെ കണ്ണുനീരായ്, ച്ചുടുഗദ്‌ഗദധാരയായ് ധാര മുറിഞ്ഞുപിടയുന്ന ബിന്ദുവായ് ഏരകപ്പുല്ലിന്റെ കണ്ണില്‍ ഞൊടിയിടനേരം പ്രകാശമായ് മാറുന്നു നിത്യനായ് അല്ലല്ല തോഴരേ, ഞാനിവിടെയാണ്!</description></item></channel></rss>