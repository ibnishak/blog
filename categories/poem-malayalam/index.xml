<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>Poem-Malayalam on Treppenwitze</title><link>https://ibnishak.github.io/blog/categories/poem-malayalam/</link><description>Recent content in Poem-Malayalam on Treppenwitze</description><generator>Hugo</generator><language>en</language><copyright>[Home](/) &amp;#183; Theme [Simpleness](https://github.com/RainerChiang/simpleness) Powered by [Hugo](https://gohugo.io/)</copyright><lastBuildDate>Mon, 06 Dec 2021 21:49:34 +0530</lastBuildDate><atom:link href="https://ibnishak.github.io/blog/categories/poem-malayalam/index.xml" rel="self" type="application/rss+xml"/><item><title>മിഴിനീരു - സച്ചിദാനന്ദൻ</title><link>https://ibnishak.github.io/blog/post/mizhineeru/</link><pubDate>Mon, 06 Dec 2021 21:49:34 +0530</pubDate><guid>https://ibnishak.github.io/blog/post/mizhineeru/</guid><description>മിഴിനീരുണങ്ങിടാ-
മൊരു നാൾ, വരൂ വീണ്ടു-
മൊരു വട്ടം പാവാട ചുറ്റി.
ചിരികളും പൂക്കളും
മഴവില്ലു മീണ്ടോരു
മൃതർ തൻ കിനാക്കളുമായി.
നിറയെയുണ്ടാമപ്പോൾ
കിളികളും കനികളും
പുഴകളിൽ തെളിനീരും കാടും .
ഒരു പക്ഷേയുണ്ടാകു-
മൊരു മാവിൻ കൊമ്പിലെൻ
കുറുകിക്കുണുങ്ങുമാത്മാവും.</description></item><item><title>മുക്കുറ്റിച്ചെടി ചോദിക്കുന്നു - പി.മധുസൂദനന്‍</title><link>https://ibnishak.github.io/blog/post/mukkuttichedi/</link><pubDate>Sat, 20 Nov 2021 15:36:38 +0530</pubDate><guid>https://ibnishak.github.io/blog/post/mukkuttichedi/</guid><description>മുക്കുറ്റിച്ചെടി ചോദിക്കുന്നു തരുമോ സ്വാതന്ത്ര്യം
ഒരു പൂവെങ്കിലുമെന്റേതായി വിടര്‍ത്തി നിറുത്തീടാന്‍
നിങ്ങടെയാകാം ആകാശം
നിങ്ങടെയാകാം മണ്ണും പക്ഷെ ഒരു പൂവെങ്കിലുമെന്റേതായി പുലരാനൊരു മോഹം</description></item><item><title>പലവക - 3</title><link>https://ibnishak.github.io/blog/post/palavaka3/</link><pubDate>Wed, 10 Nov 2021 15:31:18 +0530</pubDate><guid>https://ibnishak.github.io/blog/post/palavaka3/</guid><description>കരുതുവതിഹ ചെയ്യവയ്യ ചെയ്യാൻ
വരുതി ലഭിച്ചതിൽ നിന്നിടാ വിചാരം
പരമഹിതമറിഞ്ഞുകൂട, യായു
സ്ഥിരതയുമില്ലതിനിന്ദ്യമീ നരത്വം
(എഴുത്തച്ചൻ)
സ്നേഹമെന്താണെന്നറിഞ്ഞിരുന്നില്ല ഞാൻ
ഓമനേ നീ മുന്നിലെത്തുവോളം
സ്നേഹിക്കുവാനായ്‌ പഠിപ്പിച്ചു നീ നിന്റെ
സാഹചര്യത്താൽ പിശാചിനേയും
(ചങ്ങമ്പുഴ)
അറിഞ്ഞതിൽ പാതി പറയാതെ പോയി
പറഞ്ഞതിൽ പാതി പതിരായും പോയി
പകുതി ഹൃത്തിനാൽ പൊറുക്കുമ്പോൾ നീ
പകുതി ഹൃത്തിനാൽ വെറുത്തുകൊള്ളുക
ഇതെന്റെ രക്തമാണിതെന്റെ മാംസമാ-
ണെടുത്തുകൊള്ളുക
(ബാലചന്ദ്രൻ ചുള്ളിക്കാട്)
പാഥസാം നിചയം വാർന്നൊഴിഞ്ഞളവു-
സേതുബന്‌ധനോദ്യോഗമെന്തെടോ?
(ഉണ്ണായി വാര്യർ )
തന്നതില്ല പരനുള്ളു കാട്ടുവാ-
നൊന്നുമേ നരനുപായമീശ്വരൻ
ഇന്നു ഭാഷയിതപൂർണമിങ്ങഹോ
വന്നുപോം പിഴയുമർത്ഥശങ്കയാൽ
(നളിനി, കുമാരനാശാൻ)
അന്ധകാരത്തിൽ പരസ്പരം കൊല്ലുന്ന
ബന്ധങ്ങൾ തൻ മഹാഭ്രാന്താലയങ്ങളിൽ
കുന്തിരിക്കപ്പുക ഭ്രൂണബലിയുടെ</description></item><item><title>വാഴക്കുല -ചങ്ങമ്പുഴ</title><link>https://ibnishak.github.io/blog/post/vazhakkula/</link><pubDate>Tue, 02 Nov 2021 20:53:32 +0530</pubDate><guid>https://ibnishak.github.io/blog/post/vazhakkula/</guid><description>മലയാപ്പുലയനാ മാടത്തിന്‍മുറ്റത്തു
മഴ വന്ന നാളൊരു വാഴ നട്ടു.
മനതാരിലാശകള്‍പോലതിലോരോരോ
മരതകക്കൂമ്പു പൊടിച്ചുവന്നു.
അരുമാക്കിടാങ്ങളിലോന്നായതിനേയു-
മഴകിപ്പുലക്കള്ളിയോമനിച്ചു.
മഴയെല്ലാം പോയപ്പോള്‍, മാനം തെളിഞ്ഞപ്പോള്‍
മലയന്‍റെ മാടത്ത പാട്ടുപാടി.
മരമെല്ലാം പൂത്തപ്പോള്‍, കുളിര്‍കാറ്റു വന്നപ്പോള്‍
മലയന്‍റെ മാടവും പൂക്കള്‍ ചൂടി.
വയലില്‍ വിരിപ്പൂ വിതയ്ക്കേണ്ട കാലമായ്‌
വളരെ പ്പണിപ്പാടു വന്നു കൂടി.
ഉഴുകുവാന്‍ രാവിലെ പോകും മലയനു-
മഴകിയും-പോരുമ്പോളന്തിയാവും.
ചെറുവാഴത്തയ്യിനു വെള്ളമൊഴിക്കുവാന്‍
മറവിപറ്റാറില്ലവര്‍ക്കു ചെറ്റും,
അനുദിനമങ്ങനെ ശുശ്രൂഷചെയ്കയാ-
ലതുവേഗവേഗം വളര്‍ന്നുവന്നു;
അജപാലബാലനില്‍ ഗ്രാമീണബാലത-
ന്നനുരാഗകന്ദളമെന്നപോലെ!
പകലോക്കെപ്പൈതങ്ങളാ വാഴത്തൈത്തണല്‍-
പ്പരവതാനിക്കുമേല്‍ ചെന്നിരിക്കും.
പൊരിയും വയറുമായുച്ചക്കൊടുംവെയില്‍
ചൊരിയുമ്പോ,ഴുതപ്പുലാക്കിടങ്ങള്‍,
അവിടെയിരുന്നു കളിപ്പതു കാണ്‍കി, ലേ-
തലിയാത്ത ഹൃത്തുമലിഞ്ഞു പോകും!
കരയും ചിരിക്കു,മിടയ്ക്കിടെ ത്തമ്മിലാ-
&amp;lsquo;ക്കരുമാടിക്കുട്ടന്മാര്‍&amp;rsquo; മല്ലടിക്കും!</description></item><item><title>കഴിയുമീ രാവെനിക്കേറ്റവും - പാബ്ലോ നെരൂദ</title><link>https://ibnishak.github.io/blog/post/kazhiumii/</link><pubDate>Mon, 20 Sep 2021 16:03:05 +0530</pubDate><guid>https://ibnishak.github.io/blog/post/kazhiumii/</guid><description>കഴിയുമീ രാവെനിക്കേറ്റവും ദുഃഖ-
ഭരിതമായ വരികളെഴുതുവാൻ
ശിഥിലമായ്‌ രാത്രി, നീലനക്ഷത്രങ്ങ-
ളകലെയായ്‌ വിറകൊള്ളുന്നു ഇങ്ങനെ
ഗഗനവീഥിയിൽ ചുറ്റിക്കറങ്ങുന്ന
വിരഹിയാം നിശാമാരുതൻ പാടുന്നു
കഴിയുമീ രാത്രിയേറ്റവും വേദനാ
ഭരിതമായ പദങ്ങൾ പാടുവാൻ
അവളെ ഞാൻ പണ്ടു പ്രണയിച്ചിരു,ന്നെന്നെ
യവളുമെപ്പൊഴോ പ്രണയിച്ചിരുന്നിടാം
ഇതു കണക്കെത്ര രാത്രികൾ നീളെ ഞാ-
നവളെ വാരിയെടുത്തിതെൻ കൈകളിൽ
അതിരെഴാത്ത ഗഗനത്തിനു കീഴിൽ
അവളെ ഞാനുമ്മവെച്ചു തെരുതെരേ
മതിമറന്നെന്നെ സ്നേഹിച്ചിരുന്നവൾ
അവളെയും ഞാൻ പലപ്പൊഴും സ്നേഹിച്ചþ​‍ു
പ്രണയനിർഭരം നിശ്ചലദീപ്തമാ
മിഴികളെയാരു മോഹിച്ചുപോയിടാ?
കഴിയുമീ രാവിലേറ്റവും സങ്കട-
ഭരിതമായ വരികൾ കുറിക്കുവാൻ
കഴിയുമെന്നേക്കുമായവൾ പോയെന്നും
ഇനിയവളെന്റെയല്ലെന്നുമോർക്കുവാൻ
നിശവിശാലം അവളുടെ വേർപാടി-
ലതിവിശാലമാകുന്നതു കേൾക്കുവാൻ
ഹിമകണങ്ങൾ പുൽത്തട്ടിലെന്നപോൽ
കവിതയാത്മാവിലിറ്റിറ്റു വീഴുന്നു</description></item><item><title>ഭയം - ദ്രുപദ് ഗൗതം</title><link>https://ibnishak.github.io/blog/post/bhayam/</link><pubDate>Sun, 12 Sep 2021 15:56:07 +0530</pubDate><guid>https://ibnishak.github.io/blog/post/bhayam/</guid><description>മരം എന്ന ക്ലാസിലെ ഒരില പോലും അനങ്ങുന്നില്ല. നിശ്ശബ്ദത എന്ന പട്ടിക്കൂട് വ്യവസ്ഥിതി ആരുടെയോ പേരെഴുതി വെക്കുന്നു. വിയർത്ത് ഓടി വന്ന കാറ്റിനെ ചുണ്ടിൽ ഒരു വിരലൊട്ടിച്ചു നിർത്തിയിട്ടുണ്ട് വരാന്തയിൽ…! ഒരു മിണ്ടൽ ചുണ്ടോളം വന്ന് വറ്റിപ്പോകുന്നു…!
വാതിൽവരെയെത്തിയ ഒരു ചിരി തിരിഞ്ഞോടുന്നു…!
ചുമരും ചാരിയിരുന്ന് ഉറങ്ങിപ്പോയി അനാഥമായൊരക്ഷരം….! ഭയം
ഒരു രാജ്യമാണ്. അവിടെ നിശ്ശബ്ദത ഒരു (ആ)ഭരണമാണ്.</description></item><item><title>ചോര തുടിക്കും ചെറുകയ്യുകളേ - വൈലോപ്പിള്ളി</title><link>https://ibnishak.github.io/blog/post/chora-thudikkum/</link><pubDate>Mon, 23 Aug 2021 15:52:56 +0530</pubDate><guid>https://ibnishak.github.io/blog/post/chora-thudikkum/</guid><description>ചോര തുടിക്കും ചെറുകയ്യുകളേ പേറുക വന്നീ പന്തങ്ങൾ
ഏറിയ തലമുറയേന്തിയ പാരിൻ വാരൊളി മംഗള കന്ദങ്ങൾ
പണ്ടു പിതാമഹർ കാട്ടിൻ നടുവിൽ ചിന്തകളുരസിടുമക്കാലം
വന്നു പിറന്നിതു ചെന്നിണമോലും വാളു കണക്കൊരു തീനാളം
സഞ്ചിതമാകുമിരുട്ടുകളെല്ലാം സംഭ്രമമാർന്നോരന്നേരം
മാനവർ കണ്ടാരഗ്നിസ്മിതമതിൽ മന്നിലെ വിണ്ണിൻ വാഗ്ദാനം
ആയിരമായിരമാത്തീ ചുംബിച്ചാളി വിടർന്നൊരു പന്തങ്ങൾ
പാണിയിലേന്തി പാടിപ്പാടിപ്പാരിലെ യുവജന വൃന്ദങ്ങൾ
കാലപ്പെരുവഴിയൂടെ പോന്നിതു കാണെക്കാണെ കമനീയം
കാടും പടലും വെണ്ണീറാക്കി കനകക്കതിരിനു വളമേകി
കഠിന മിരുമ്പു കുഴമ്പാക്കിപ്പല കരുനിര വാർത്തു പണിക്കേകി
അറിവിൻ തിരികൾ കൊളുത്തിക്കലകൾക്കാവേശത്തിൻ ചൂടേകി
മാലോടിഴയും മർത്ത്യാത്മാവിനു മേലോട്ടുയരാൻ ചിറകുതകി
പാരിൽ മനുഷ്യ പുരോഗമനക്കൊടി പാറിച്ചവയീ പന്തങ്ങൾ
മെത്തിടു മിരുളിലിതിലെത്ര ചമച്ചു പുത്തൻ പുലരിച്ചന്തങ്ങൾ</description></item><item><title>മഴ കൊള്ളരുതെന്നു വച്ചു മാത്രമല്ല - ഒലാവ് എഛ് ഹോഗ്</title><link>https://ibnishak.github.io/blog/post/mazha-kollaruth/</link><pubDate>Mon, 16 Aug 2021 15:46:55 +0530</pubDate><guid>https://ibnishak.github.io/blog/post/mazha-kollaruth/</guid><description>മഴ കൊള്ളരുതെന്നു വച്ചു മാത്രമല്ല,
വഴിയരികിലെ പഴയൊരോക്കുമരത്തിനടിയില്‍
ഞാന്‍ ചെന്നു നിന്നത്;
പടര്‍ന്ന മേലാപ്പിനടിയില്‍
സുരക്ഷിതനാണു ഞാനെന്നെനിക്കു തോന്നിയിരുന്നു,
ഒരു ജന്മാന്തരസൌഹൃദമാവണം
ഞങ്ങളെയവിടെ ഒരുമിപ്പിച്ചുനിര്‍ത്തിയതും,
നിശ്ശബ്ദരായി,
ഇലകളില്‍ മഴയിറ്റുന്നതു കേട്ടും,
നിറം കെട്ട പകലിലേക്കു കണ്ണയച്ചും,
കാത്തും, അറിഞ്ഞും.
ഒലാവ് എഛ് ഹോഗ് (പരിഭാഷ: രവികുമാര്‍)</description></item><item><title>വീട് - ഒ എൻ വി</title><link>https://ibnishak.github.io/blog/post/veedu/</link><pubDate>Sun, 08 Aug 2021 15:50:38 +0530</pubDate><guid>https://ibnishak.github.io/blog/post/veedu/</guid><description>ഇവിടെയുമെനിക്കൊരു വീടുണ്ട്‌- കുന്നിന്റെ
നിറുകയിൽ, ചുറ്റിലും പച്ചത്തഴപ്പിന്റെ
തിരകളിളകിയാർക്കുന്നു കടൽപോൽ-കാലമാ
തിരതഴുകിയെത്തുന്നു പുലരിയാ,യുച്ചയായ്‌,
കതിരുകൾ ചമതപോലെരിയുന്ന സന്ധ്യയായ്‌
മിഴികളിൽ ചേക്കേറിടുമിരുൾപ്പക്ഷിയായ്‌
ഇവിടെയീ വീടിന്റെയിറയത്തിരുന്നു ഞാൻ
എവിടെയോ തീകത്തിയാളുന്നതറിയുന്നു
ചൂഴുന്ന പച്ചത്തഴപ്പിൻ ഞൊറികളിൽ
ചൂളമടിക്കും ചുടുകാറ്റിഴയുന്നു
എവിടെയുമെനിക്കൊരു വീടുണ്ട്‌
കുരിശിലൊരു കാപ്പിരിക്രിസ്തു മരിച്ചുയിർ
ത്തെഴുന്നേൽക്കുമിരുളാണ്ട ഭൂഖണ്ഡസീമയിൽ
പാതിരാസൂര്യന്റെ നാടുകളിൽ മർത്യന്റെ
ജാതകം മാറ്റികുറിക്കുമിടങ്ങളിൽ
മഞ്ഞൂരുകി മന്ദാകിനികളാകും ദിക്കിൽ
നെഞ്ഞുരുകിയടിമകൾ മടയ്ക്കും തടങ്ങളിൽ
ഉഴുതിട്ട മണ്ണിൽ നവധാന്യം വിതച്ചു വേർ-
പ്പുതിരുവോർ കതിർകൊയ്തു പാടും നിലങ്ങളിൽ
ആകാശചുംബികളി, ലഴുക്കിന്റെ ചേരിക-
ളധോലോകവും ചേർന്നതാം മഹാനഗരികളിൽ
അദ്രിമകുടങ്ങളിൽ സമുദ്രത്തിലെ ദ്വീപ-
വൃത്തളിൽ ദേശദേശാന്തരങ്ങളിൽ
എവിടെയുമെനിക്കൊരു വീടുണ്ട്‌- ഞാനുമു-
ണ്ടെഴുതി മുഴുമിക്കാതെന്റെ കവിതയും, കാണുവാ-</description></item><item><title>വെളിപാട് - ബാലചന്ദ്രന്‍ ചുള്ളിക്കാട്</title><link>https://ibnishak.github.io/blog/post/velipaad/</link><pubDate>Mon, 03 May 2021 21:50:42 +0530</pubDate><guid>https://ibnishak.github.io/blog/post/velipaad/</guid><description>വേടന്‍ അമ്പുരക്കുന്നതു
എന്റെ ഹൃദയത്തില്‍ തന്നെയാണു
എന്നിട്ടും മുനയുടെ മൂര്‍ച്ച എന്റെ കവിതക്കില്ല
നിറയൊഴിക്കുന്നതു
എന്റെ നെഞ്ചിലേക്കുതന്നെയാണു
എന്നിട്ടും കുഴലിന്റെ സംഗീതം
എന്റെ കവിതക്കില്ല
കുളമ്പുകള്‍ ചവിട്ടിയരക്കുന്നതു
എന്റെ മാംസം തന്നെയാണ്
എന്നിട്ടും പടക്കുതിരകളുടെ
മരണവേഗത എന്റെ വാക്കുകള്‍ക്കില്ല
ഞെരിഞ്ഞു തകരുന്നതു എന്റെ തോളെല്ലുകള്‍ തന്നെയാണ്
എന്നിട്ടും പല്ലക്കുചുമക്കുന്നവനെപ്പൊലെ
എന്റെ ആശയങ്ങള്‍ വിയര്‍ക്കുന്നില്ല
ആളിക്കത്തുന്നതു എന്റെ സ്വപ്നങ്ങള്‍തന്നെയാണു
എന്നിട്ടും എന്റെ കവിത ചുട്ടുപഴുക്കുന്നില്ല
ഓര്‍മ്മകളുടെ ഒരു കാളരാത്രിഒടുങ്ങുമ്പൊള്‍
എനിക്കു വെളിപാടുണ്ടാവുന്നു
ഒരു ദിവസം സ്വന്തം ജനത
ഗായകനില്‍ ഗര്‍ജ്ജിക്കും
ലഹരിപിടിപ്പിക്കുന്ന ഈരടികള്‍
ഞങ്ങള്‍ക്കു വേണ്ടാ
ചോര കുടിപ്പിക്കുന്ന കൂരടികള്‍ ഞങ്ങള്‍ക്കു തരൂ
വേരുപിടിപ്പിക്കുന്ന നീരടികള്‍ ഞങ്ങള്‍ക്കു തരൂ
അതെ</description></item><item><title>ജീവിതം - ഡി. വിനയചന്ദ്രൻ</title><link>https://ibnishak.github.io/blog/post/jivitham/</link><pubDate>Mon, 19 Apr 2021 21:28:59 +0530</pubDate><guid>https://ibnishak.github.io/blog/post/jivitham/</guid><description>ആ കലണ്ടറിന്നറ്റത്തിരിയ്ക്കുന്നു
ദിക്കിലെട്ടുകാലുള്ളൊരു ജീവിതം
ആ കുളത്തിന്റെ വക്കത്തിരിയ്ക്കുന്നു
എത്തി നോക്കി കൊതിയ്ക്കുന്ന ജീവിതം
പിണ്ഡമുണ്ട് പറക്കുന്നു ജീവിതം
രണ്ടു മൂന്നായ് മിടിയ്ക്കുന്നു ജീവിതം
ആ മുലപ്പാൽ കുടിയ്ക്കുന്നു ജീവിതം
ആ മുഖത്തുമ്മവെയ്ക്കുന്നു ജീവിതം
കുന്നിറങ്ങിയും പെയ്യുന്നു ജീവിതം
കുമ്പിളിൽ വെയിൽ കോരുന്നു ജീവിതം
തുമ്പയിൽ തുടികൊട്ടുന്നു ജീവിതം
കമ്പിളി പുതപ്പാകുന്നു ജീവിതം
മൺഭരണിയിൽ മാളുന്നു ജീവിതം
മണ്ണടരിൽനിന്നാർക്കുന്നു ജീവിതം
ഒറ്റ നക്ഷത്രമാശിച്ചുദിച്ച നാൾ
പട്ടുന്നൂൽ പുഴുവാകുന്നു ജീവിതം
കയ്യുനീട്ടി കരയുന്നു ജീവിതം
കയ്യുനോക്കി ചിരിയ്ക്കുന്നു ജീവിതം
ഒട്ടകപുറത്തേറുന്നു ചന്ദ്രനായ്
ഒട്ടുമാഞ്ഞും തെളിഞ്ഞുമീ ജീവിതം
മൺകുളത്തിൽ വരച്ചുമായ്ക്കുന്നിതാ
കണ്ണീൽ ദീപം കൊളുത്തുന്ന ജീവിതം
ഒറ്റരാത്രിയിൽ ചൂട്ടുകത്തിച്ചു കൊണ്ട-
ക്കരയ്ക്ക് കടക്കുന്നു ജീവിതം</description></item><item><title>ബാലശാപങ്ങള്‍- മധുസൂദനന്‍ നായര്‍</title><link>https://ibnishak.github.io/blog/post/balasapangal/</link><pubDate>Mon, 04 Jan 2021 20:19:07 +0530</pubDate><guid>https://ibnishak.github.io/blog/post/balasapangal/</guid><description>ഞാന്‍ കെട്ടിയ കളിവീടെന്തിനിടിച്ചുതകര്‍ത്തൂ നീ
ഞാന്‍ കൂട്ടിയ കഞ്ഞീം കറിയും തൂവിയതെന്തിനു നീ
ഞാന്‍ വിട്ടൊരു കൊച്ചോടത്തിനെ മുക്കിയതെന്തിനു നീ
ഞാന്‍ വിട്ടുപറത്തിയ പട്ടമറുത്തതുമെന്തിനു നീ
ഞാന്‍ കേള്‍ക്കും കഥകളില്‍ വന്നു മറുത്തു പറഞ്ഞില്ലേ
ഞാന്‍ വീശിയ വര്‍ണ്ണച്ചിറകുമൊടിച്ചു കളഞ്ഞില്ലേ
ഞാനാടിയൊരുഞ്ഞാല്‍ പാട്ടു് മുറിച്ചു് കളഞ്ഞില്ലേ
ഞാന്‍ നട്ടൊരു പിച്ചകവള്ളി പുഴക്കിയെറിഞ്ഞില്ലേ
കണ്‍പൊത്തിച്ചെന്നുടെ വായില്‍ കയ്പും കനലും നീ വെച്ചു
കാണാതെയടുത്തു് മറഞ്ഞെന്‍ കാതില്‍ നീ പേടികള്‍ കൂവി
ഒരുകാര്യം കാണിക്കാമെന്നതിദൂരം പായിച്ചെന്നെ
കരിമുള്ളിന്‍ കൂടലിലാക്കി കരയിച്ചതു് നീയല്ലെ?
ദൈവത്തെയടുത്തുവരുത്തി വരം തരുവിക്കാമെന്നോതി
തലയില്‍ തീച്ചട്ടിയുമേന്തിത്തുള്ളിച്ചതു് നീയല്ലേ
ഒളികല്ലാലെന്നെയെറിഞ്ഞിട്ടവനാണെന്നെങ്ങൊ ചൂണ്ടി
ചളി കുഴയും ചിരിയാല്‍ കയ്യിലെ മധുരം നീ കട്ടില്ലേ</description></item><item><title>കാടെവിടെ മക്കളേ - അയ്യപ്പപ്പണിക്കര്‍</title><link>https://ibnishak.github.io/blog/post/kaadevide/</link><pubDate>Sat, 02 Jan 2021 20:12:39 +0530</pubDate><guid>https://ibnishak.github.io/blog/post/kaadevide/</guid><description>കാടെവിടെ മക്കളേ? മേടെവിടെ മക്കളേ?
കാട്ടു പുൽത്തകിടിയുടെ വേരെവിടെ മക്കളേ?
കാട്ടുപൂഞ്ചോലയുടെ കുളിരെവിടെ മക്കളേ!
കാറ്റുകള്‍ പുലര്‍ന്ന പൂങ്കാവെവിടെ മക്കളേ?
കുട്ടിക്കരിംകുയില്‍ കൂവിത്തിമിര്‍ക്കുന്ന
കുട്ടനാടന്‍ പുഞ്ചയെവിടെന്‍റെ മക്കളേ?
പച്ചപ്പനന്തത്ത പാറിക്കളിക്കുന്ന
പ്ലാവുകള്‍ മാവുകളുമെവിടെന്‍റെ മക്കളേ?
പായല്‍ച്ചുരുള്‍ ചുറ്റി ദാഹനീര്‍ തേടാത്ത
കായലും തോടുകളുമെവിടെന്‍റെ മക്കളേ?
ചാകരമഹോത്സവപ്പെരുനാളിലലയടി-
ച്ചാര്‍ക്കുന്ന കടലോരമെവിടെന്‍റെ മക്കളേ?
കാര്‍ഷിക ഗവേഷണക്കശപിശയില്‍ വാടാത്ത
കാറ്റുവീഴാക്കേരതരുവെവിടെ മക്കളേ?
ഫാക്ടറിപ്പുകയുറഞ്ഞാസ്ത്മാ വലിക്കാത്തൊ
രോക്സിജന്‍ വീശുന്ന നാടെവിടെ മക്കളേ?
ശാസ്ത്രഗതി കൈവിരല്‍ത്തുമ്പാല്‍ നയിക്കുന്ന
തീര്‍ത്ഥാടകര്‍ ചേര്‍ന്ന നാടെവിടെ മക്കളേ?
പത്തിരിക്കറി കൂട്ടി മണവാട്ടി നുണയുന്നൊ-
രൊപ്പനകള്‍ പാടുന്ന നാടെവിടെ മക്കളേ?
മരവും മനുഷ്യരും കിളിയും മൃഗങ്ങളും
ചെടിയും ചെടിക്കാത്ത നാടെവിടെ മക്കളേ?</description></item><item><title>അധികനേരമായി സന്ദശകര്‍ക്കുള്ള - ബാലചന്ദ്രന്‍ ചുള്ളിക്കാട്</title><link>https://ibnishak.github.io/blog/post/adhika-neramay/</link><pubDate>Tue, 08 Sep 2020 09:03:40 +0530</pubDate><guid>https://ibnishak.github.io/blog/post/adhika-neramay/</guid><description>അധികനേരമായി സന്ദശകര്‍ക്കുള്ള
മുറിയില്‍ മൌനം കുടിച്ചിരിക്കുന്നു നാം.
അധികനേരമായി സന്ദശകര്‍ക്കുള്ള
മുറിയില്‍ മൌനം കുടിച്ചിരിക്കുന്നു നാം.
ജനലിനപ്പുറം ജീവിതം പോലെയീ
പകല്‍ വെളിച്ചം പൊലിഞ്ഞു പോകുന്നതും,
ചിറകു പൂട്ടുവാന്‍ കൂട്ടിലേക്കോര്‍മ്മതന്‍
കിളികളൊക്കെ പറന്നു പോകുന്നതും,
ഒരു നിമിഷം മറന്നൂ പരസ്പരം
മിഴികളില്‍ നമ്മള്‍ നഷ്ടപ്പെടുന്നുവോ.
മുറുകിയോ നെഞ്ചിടിപ്പിന്റെ താളവും,
നിറയെ സംഗീതമുള്ള നിശ്വാസവും.
പറയുവാനുണ്ട് പൊന്‍ ചെമ്പകം പൂത്ത
കരളു പണ്ടേ കരിഞ്ഞു പോയെങ്കിലും,
കറ പിടിച്ചോരെന്‍ ചുണ്ടില്‍ തുളുമ്പുവാന്‍
കവിത പോലും വരണ്ടു പോയെങ്കിലും,
ചിറകു നീര്‍ത്തുവാനാവാതെ തൊണ്ടയില്‍
പിടയുകയാണൊരേകാന്ത രോദനം,
സ്മരണതന്‍ ദൂര സാഗരം തേടിയെന്‍
ഹൃദയരേഖകള്‍ നീളുന്നു പിന്നെയും.
കനകമൈലാഞ്ചിനീരില്‍ തുടുത്ത നിന്‍
വിരല്‍ തൊടുമ്പോള്‍ കിനാവു ചുരന്നതും</description></item><item><title>ചന്ദനക്കാട്ടിലെ താമരപ്പൊയ്കയില്‍ - കടമ്മനിട്ട രാമകൃ‌ഷ്ണന്‍</title><link>https://ibnishak.github.io/blog/post/chandanakkatile/</link><pubDate>Fri, 21 Aug 2020 21:19:47 +0530</pubDate><guid>https://ibnishak.github.io/blog/post/chandanakkatile/</guid><description>ചന്ദനക്കാട്ടിലെ താമരപ്പൊയ്കയില്‍
കല്മ‌ഷം തൂകിക്കരി കലക്കും
വെണ്‍കളി പൂശിയ വെണ്മുകില്‍ഭിത്തിയില്‍
കാര്‍മഷികൊണ്ടു കളം വരയ്ക്കും
അക്കളം പുക്കു ഞാനത്തലിന്‍ വേതാള
നൃത്തം ചവിട്ടിയലറി നില്ക്കും
ആവില്ല നിങ്ങള്‍ക്കടക്കുവാനെന്റെയീ
ഭാവങ്ങളീമന്നിന്‍ ഭാവമത്.
താറും കുറ്റിച്ചൂലും, കടമ്മനിട്ട രാമകൃഷ്ണന്‍</description></item><item><title>അവലക്ഷണം - കടമ്മനിട്ട രാമകൃ‌ഷ്ണന്‍</title><link>https://ibnishak.github.io/blog/post/avalakshanam/</link><pubDate>Thu, 13 Aug 2020 21:05:20 +0530</pubDate><guid>https://ibnishak.github.io/blog/post/avalakshanam/</guid><description>കൈവെള്ളയില്‍ കറുത്ത പുള്ളി
കൈനോട്ടക്കാരന്‍ പറഞ്ഞു:
അവലക്ഷണം അപായം
വിഷഭയം അഗ്നിഭയം ജലഭയം
മിത്രദോഷം മാനഹാനി
അരചകോപം വിരഹദു:ഖം ദുര്‍മരണം
ലക്ഷണക്കേട് മാറ്റാതെ രക്ഷയില്ലെന്ന് വന്നു.
മണിബന്ധമറുത്ത് കൈപ്പത്തി കളഞ്ഞ്
അയാള്‍ രക്ഷപ്പെട്ടു.
തല കളഞ്ഞ് തലയിലെഴുത്തിന്റെ കേട്
മാറ്റാമെന്ന തത്ത്വം അങ്ങനെ
അയാള്‍ കണ്ടുപിടിച്ചു.
ലോകവുമാഹ്ലാദിച്ചു.
കടമ്മനിട്ട രാമകൃ‌ഷ്ണന്‍</description></item></channel></rss>