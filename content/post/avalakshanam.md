---
title: അവലക്ഷണം
date: 2020-08-13T21:05:20+05:30
lastmod: 
author: Riz

description: 
categories: []
tags: [malayalam]
matter: poem-malayalam

draft: false
enableDisqus : false
enableMathJax: false
disableToC: false
disableAutoCollapse: true
---

കൈവെള്ളയില്‍ കറുത്ത പുള്ളി 
കൈനോട്ടക്കാരന്‍ പറഞ്ഞു:
അവലക്ഷണം അപായം 
വിഷഭയം അഗ്നിഭയം ജലഭയം 
മിത്രദോഷം മാനഹാനി
അരചകോപം വിരഹദു:ഖം ദുര്‍മരണം 
ലക്ഷണക്കേട് മാറ്റാതെ രക്ഷയില്ലെന്ന് വന്നു.
മണിബന്ധമറുത്ത് കൈപ്പത്തി കളഞ്ഞ് 
അയാള്‍ രക്ഷപ്പെട്ടു.
തല കളഞ്ഞ് തലയിലെഴുത്തിന്റെ കേട്
മാറ്റാമെന്ന തത്ത്വം അങ്ങനെ 
അയാള്‍ കണ്ടുപിടിച്ചു. 
ലോകവുമാഹ്ലാദിച്ചു.  

കടമ്മനിട്ട രാമകൃ‌ഷ്ണന്‍ 